<head>
    <link rel="stylesheet" href="/krishnayajurveda/formats/css/vstyle.css">
</head>
<body>
<pre>
4       कृष्ण यजुर्वेदीय तैत्तिरीय संहितायां चतुर्थं काण्डं
4.1     चतुर्थकाण्डे प्रथमः प्रश्नः- अग्निचित्यङ्ग मन्त्रपाठाभिधानं
TS 4.1.1.1  
यु॒ञ्जा॒नः । प्र॒थ॒मम् । मनः॑ । त॒त्वाय॑ । स॒वि॒ता । धियः॑ ।  । अ॒ग्निम् । ज्योतिः॑ । नि॒चाय्येति॑ नि - चाय्य॑ । पृ॒थि॒व्याः । अधि॑ । एति॑ । अ॒भ॒र॒त् ।  । यु॒क्त्वाय॑ । मन॑सा । दे॒वान् । सुवः॑ । य॒तः । धि॒या । दिव᳚म् ।  । बृ॒हत् । ज्योतिः॑ । क॒रि॒ष्य॒तः । स॒वि॒ता । प्रेति॑ । सु॒वा॒ति॒ । तान् ।  । यु॒क्तेन॑ । मन॑सा । व॒यम् । दे॒वस्य॑ । स॒वि॒तुः । स॒वे ।  । सु॒व॒र्गेया॒येति॑ सुवः - गेया॑य । शक्त्यै᳚ ।  । यु॒ञ्जते᳚ । मनः॑ । उ॒त । यु॒ञ्ज॒ते॒ । धियः॑ । विप्राः᳚ । विप्र॑स्य । बृ॒ह॒तः । वि॒प॒श्चितः॑ ।  । वीति॑ । होत्राः᳚ । द॒धे॒ । व॒यु॒ना॒विदिति॑ वयुन - वित् । एकः॑ । इत् ।  1 ( 50) 

TS 4.1.1.2  
म॒ही । दे॒वस्य॑ । स॒वि॒तुः । परि॑ष्टुति॒रिति॒ परि॑-स्तु॒तिः॒ ।  । यु॒जे । वा॒म् । ब्रह्म॑ । पू॒र्व्यम् । नमो॑भि॒रिति॒ नमः॑ - भिः॒ । वीति॑ । श्लोकाः᳚ । य॒न्ति॒ । प॒थ्या᳚ । इ॒व॒ । सूराः᳚ ।  । शृ॒ण्वन्ति॑ । विश्वे᳚ । अ॒मृत॑स्य । पु॒त्राः । एति॑ । ये । धामा॑नि । दि॒व्यानि॑ । त॒स्थुः ।  । यस्य॑ । प्र॒याण॒मिति॑ प्र - यान᳚म् । अन्विति॑ । अ॒न्ये । इत् । य॒युः । दे॒वाः । दे॒वस्य॑ । म॒हि॒मान᳚म् । अर्च॑तः ।  । यः । पार्थि॑वानि । वि॒म॒म इति॑ वि - म॒मे । सः । एत॑शः । रजाꣳ॑सि । दे॒वः । स॒वि॒ता । म॒हि॒त्व॒नेति॑ महि-त्व॒ना ।  । देव॑ । स॒वि॒तः॒ । प्रेति॑ । सु॒व॒ । य॒ज्ञम् । प्रेति॑ । सु॒व॒ ।  2 ( 50) 

TS 4.1.1.3  
य॒ज्ञप॑ति॒मिति॑ य॒ज्ञ - प॒ति॒म् । भगा॑य । दि॒व्यः । ग॒न्ध॒र्वः ।  । के॒त॒पूरिति॑ केत - पूः । केत᳚म् । नः॒ । पु॒ना॒तु॒ । वा॒चः । पतिः॑ । वाच᳚म् । अ॒द्य । स्व॒दा॒ति॒ । नः॒ ।  । इ॒मम् । नः॒ । दे॒व॒ । स॒वि॒तः॒ । य॒ज्ञम् । प्रेति॑ । सु॒व॒ । दे॒वा॒युव॒मिति॑ देव - युव᳚म् । स॒खि॒विद॒मिति॑ सखि - विद᳚म् । स॒त्रा॒जित॒मिति॑ सत्र - जित᳚म् । ध॒न॒जित॒मिति॑ धन - जित᳚म् । सु॒व॒र्जित॒मिति॑ सुवः-जित᳚म् ।  । ऋ॒चा । स्तोम᳚म् । समिति॑ । अ॒र्द्ध॒य॒ । गा॒य॒त्रेण॑ । र॒थ॒न्त॒रमिति॑ रथं - त॒रम् ।  । बृ॒हत् । गा॒य॒त्रव॑र्त॒नीति॑ गाय॒त्र - व॒र्त॒नि॒ ।  । दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । अ॒श्विनोः᳚ । बा॒हुभ्या॒मिति॑ बा॒हु - भ्या॒म् । पू॒ष्णः । हस्ता᳚भ्याम् । गा॒य॒त्रेण॑ । छन्द॑सा । एति॑ । द॒दे॒ । अ॒ङ्गि॒र॒स्वत् । अभ्रिः॑ । अ॒सि॒ । नारिः॑ ।  3 ( 50) 

TS 4.1.1.4  
अ॒सि॒ । पृ॒थि॒व्याः । स॒धस्था॒दिति॑ स॒ध - स्था॒त् । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । एति॑ । भ॒र॒ । त्रैष्टु॑भेन । त्वा॒ । छन्द॑सा । एति॑ । द॒दे॒ । अ॒ङ्गि॒र॒स्वत् । बभ्रिः॑ । अ॒सि॒ । नारिः॑ । अ॒सि॒ । त्वया᳚ । व॒यम् । स॒धस्थ॒ इति॑ स॒ध - स्थे॒ । एति॑ । अ॒ग्निम् । श॒के॒म॒ । खनि॑तुम् । पु॒री॒ष्य᳚म् । जाग॑तेन । त्वा॒ । छन्द॑सा । एति॑ । द॒दे॒ । अ॒ङ्गि॒र॒स्वत् । हस्ते᳚ । आ॒धायेत्या᳚ - धाय॑ । स॒वि॒ता । बिभ्र॑त् । अभ्रि᳚म् । हि॒र॒ण्ययी᳚म् ।  । तया᳚ । ज्योतिः॑ । अज॑स्रम् । इत् । अ॒ग्निम् । खा॒त्वी । नः॒ । एति॑ । भ॒र॒ । आनु॑ष्टुभे॒नेत्यानु॑ - स्तु॒भे॒न॒ । त्वा॒ । छन्द॑सा ( ) । एति॑ । द॒दे॒ । अ॒ङ्गि॒र॒स्वत् ।  ।  4 ( 53) 

TS 4.1.2.1  
इ॒माम् । अ॒गृ॒भ्ण॒न्न् । र॒श॒नाम् । ऋ॒तस्य॑ । पूर्वे᳚ । आयु॑षि । वि॒दथे॑षु । क॒व्या ।  । तया᳚ । दे॒वाः । सु॒तम् । एति॑ । ब॒भू॒वुः॒ । ऋ॒तस्य॑ । सामन्न्॑ । स॒रम् । आ॒रप॒न्तीत्या᳚ - रप॑न्ती ।  । प्रतू᳚र्त॒मिति॒ प्र - तू॒र्त॒म् । वा॒जि॒न्न् । एति॑ । द्र॒व॒ । वरि॑ष्ठाम् । अन्विति॑ । सं॒ॅवत॒मिति॑ सं - वत᳚म् ।  । दि॒वि । ते॒ । जन्म॑ । प॒र॒मम् । अ॒न्तरि॑क्षे । नाभिः॑ । पृ॒थि॒व्याम् । अधीति॑ । योनिः॑ ।  । यु॒ञ्जाथा᳚म् । रास॑भम् । यु॒वम् । अ॒स्मिन्न् । यामे᳚ । वृ॒ष॒ण्व॒सू॒ इति॑ वृषण् - व॒सू॒ ।  । अ॒ग्निम् । भर॑न्तम् । अ॒स्म॒युमित्य॑स्म - युम् ।  । योगे॑योग॒ इति॒ योगे᳚ - यो॒गे॒ । त॒वस्त॑र॒मिति॑ त॒वः - त॒र॒म् । वाजे॑वाज॒ इति॒ वाजे᳚ - वा॒जे॒ । ह॒वा॒म॒हे॒ ।  । सखा॑यः । इन्द्र᳚म् । ऊ॒तये᳚ ।  । प्र॒तूर्व॒न्निति॑ प्र - तूर्वन्न्॑ ।  5 ( 50) 

TS 4.1.2.2  
एति॑ । इ॒हि॒ । अ॒व॒क्राम॒न्नित्य॑व - क्रामन्न्॑ । अश॑स्तीः । रु॒द्रस्य॑ । गाण॑पत्या॒दिति॒ गाण॑ - प॒त्या॒त् । म॒यो॒भूरिति॑ मयः - भूः । एति॑ । इ॒हि॒ ।  । उ॒रु । अ॒न्तरि॑क्षम् । अन्विति॑ । इ॒हि॒ । स्व॒स्तिग॑व्यूति॒रिति॑ स्व॒स्ति - ग॒व्यू॒तिः॒ । अभ॑यानि । कृ॒ण्वन्न् ।  । पू॒ष्णा । स॒युजेति॑ स - युजा᳚ । स॒ह ।  । पृ॒थि॒व्याः । स॒धस्था॒दिति॑ स॒ध - स्था॒त् । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । अच्छ॑ । इ॒हि॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । अच्छ॑ । इ॒मः॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । भ॒रि॒ष्या॒मः॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । भ॒रा॒मः॒ ।  । अन्विति॑ । अ॒ग्निः । उ॒षसा᳚म् । अग्र᳚म् । अ॒ख्य॒त् । अन्विति॑ । अहा॑नि । प्र॒थ॒मः । जा॒तवे॑दा॒ इति॑ जा॒त - वे॒दाः॒ ।  । अन्विति॑ । सूर्य॑स्य ।  6 ( 50) 

TS 4.1.2.3  
पु॒रु॒त्रेति॑ पुरु - त्रा । च॒ । र॒श्मीन् । अन्विति॑ । द्यावा॑पृथि॒वी इति॒ द्यावा᳚ - पृ॒थि॒वी । एति॑ । त॒ता॒न॒ ।  । आ॒गत्येत्या᳚ - गत्य॑ । वा॒जी । अद्ध्व॑नः । सर्वाः᳚ । मृधः॑ । वीति॑ । धू॒नु॒ते॒ ।  । अ॒ग्निम् । स॒धस्थ॒ इति॑ स॒ध - स्थे॒ । म॒ह॒ति । चक्षु॑षा । नीति॑ । चि॒की॒ष॒ते॒ ।  । आ॒क्रम्येत्या᳚ - क्रम्य॑ । वा॒जि॒न्न् । पृ॒थि॒वीम् । अ॒ग्निम् । इ॒च्छ॒ । रु॒चा । त्वम् ।  । भूम्याः᳚ । वृ॒त्वाय॑ । नः॒ । ब्रू॒हि॒ । यतः॑ । खना॑म । तम् । व॒यम् ।  । द्यौः । ते॒ । पृ॒ष्ठम् । पृ॒थि॒वी । स॒धस्थ॒मिति॑ स॒ध - स्थ॒म् । आ॒त्मा । अ॒न्तरि॑क्षम् । स॒मु॒द्रः । ते॒ । योनिः॑ ।  । वि॒ख्यायेति॑ वि - ख्याय॑ । चक्षु॑षा । त्वम् । अ॒भीति॑ । ति॒ष्ठ॒ ।  7 ( 50) 

TS 4.1.2.4  
पृ॒त॒न्य॒तः ।  । उदिति॑ । क्रा॒म॒ । म॒ह॒ते । सौभ॑गाय । अ॒स्मात् । आ॒स्थाना॒दित्या᳚ - स्थाना᳚त् । द्र॒वि॒णो॒दा इति॑ द्रविणः - दाः । वा॒जि॒न्न् ।  । व॒यम् । स्या॒म॒ । सु॒म॒ताविति॑ सु - म॒तौ । पृ॒थि॒व्याः । अ॒ग्निम् । ख॒नि॒ष्यन्तः॑ । उ॒पस्थ॒ इत्यु॒प - स्थे॒ । अ॒स्याः॒ ।  । उदिति॑ । अ॒क्र॒मी॒त् । द्र॒वि॒णो॒दा इति॑ द्रविणः - दाः । वा॒जी । अर्वा᳚ । अकः॑ । सः । लो॒कम् । सुकृ॑त॒मिति॒ सु-कृ॒त॒म् । पृ॒थि॒व्याः ।  । ततः॑ । ख॒ने॒म॒ । सु॒प्रती॑क॒मिति॑ सु-प्रती॑कम् । अ॒ग्निम् । सुवः॑ । रुहा॑णाः । अधीति॑ । नाके᳚ । उ॒त्त॒म इत्यु॑त् - त॒मे ।  । अ॒पः । दे॒वीः । उपेति॑ । सृ॒ज॒ । मधु॑मती॒रिति॒ मधु॑ - म॒तीः॒ । अ॒य॒क्ष्माय॑ । प्र॒जाभ्य॒ इति॑ प्र-जाभ्यः॑ ।  । तासा᳚म् । स्थाना᳚त् । उदिति॑ । जि॒ह॒ता॒म् । ओष॑धयः । सु॒पि॒प्प॒ला इति॑ सु - पि॒प्प॒लाः ।  । जिघ॑र्मि ।  8 ( 50) 

TS 4.1.2.5  
अ॒ग्निम् । मन॑सा । घृ॒तेन॑ । प्र॒ति॒क्ष्यन्त॒मिति॑ प्रति - क्ष्यन्त᳚म् । भुव॑नानि । विश्वा᳚ ।  । पृ॒थुम् । ति॒र॒श्चा । वय॑सा । बृ॒हन्त᳚म् । व्यचि॑ष्ठम् । अन्न᳚म् । र॒भ॒सम् । विदा॑नम् ।  । एति॑ । त्वा॒ । जि॒घ॒र्मि॒ । वच॑सा । घृ॒तेन॑ । अ॒र॒क्षसा᳚ । मन॑सा । तत् । जु॒ष॒स्व॒ ।  । मर्य॑श्री॒रिति॒ मर्य॑-श्रीः॒ । स्पृ॒ह॒यद्व॑र्ण॒ इति॑ स्पृह॒यत् - व॒र्णः॒ । अ॒ग्निः । न । अ॒भि॒मृश॒ इत्य॑भि - मृशे᳚ । त॒नुवा᳚ । जर्.हृ॑षाणः ।  । परीति॑ । वाज॑पति॒रिति॒ वाज॑ - प॒तिः॒ । क॒विः । अ॒ग्निः । ह॒व्यानि॑ । अ॒क्र॒मी॒त् ।  । दध॑त् । रत्ना॑नि । दा॒शुषे᳚ ।  । परीति॑ । त्वा॒ । अ॒ग्ने॒ । पुर᳚म् । व॒यम् । विप्र᳚म् । स॒ह॒स्य॒ । धी॒म॒हि॒ ।  । धृ॒षद्व॑र्ण॒मिति॑ धृ॒षत् - व॒र्ण॒म् । दि॒वेदि॑व॒ इति॑ दि॒वे - दि॒वे॒ । भे॒त्तार᳚म् ( ) । भ॒ङ्गु॒राव॑त॒ इति॑ भङ्गु॒र - व॒तः॒ ।  । त्वम् । अ॒ग्ने॒ । द्युभि॒रिति॒ द्यु - भिः॒ । त्वम् । आ॒शु॒शु॒क्षणिः॑ । त्वम् । अ॒द्भ्य इत्य॑त् - भ्यः । त्वम् । अश्म॑नः । परि॑ ।  । त्वम् । वने᳚भ्यः । त्वम् । ओष॑धीभ्य॒ इत्योष॑धि - भ्यः॒ । त्वम् । नृ॒णाम् । नृ॒प॒त॒ इति॑ नृ-प॒ते॒ । जा॒य॒से॒ । शुचिः॑ ।  ।  9 ( 70) 

TS 4.1.3.1  
दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । अ॒श्विनोः᳚ । बा॒हुभ्या॒मिति॑ बा॒हु - भ्या॒म् । पू॒ष्णः । हस्ता᳚भ्याम् । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । ख॒ना॒मि॒ ।  । ज्योति॑ष्मन्तम् । त्वा॒ । अ॒ग्ने॒ । सु॒प्रती॑क॒मिति॑ सु - प्रती॑कम् । अज॑स्रेण । भा॒नुना᳚ । दीद्या॑नम् ।  । शि॒वम् । प्र॒जाभ्य॒ इति॑ प्र - जाभ्यः॑ । अहिꣳ॑सन्तम् । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । ख॒ना॒मि॒ ।  । अ॒पाम् । पृ॒ष्ठम् । अ॒सि॒ । स॒प्रथा॒ इति॑ स - प्रथाः᳚ । उ॒रु । अ॒ग्निम् । भ॒रि॒ष्यत् । अप॑रावपिष्ठ॒मित्यप॑रा - व॒पि॒ष्ठ॒म् ।  । वर्द्ध॑मानम् । म॒हः । एति॑ । च॒ । पुष्क॑रम् । दि॒वः । मात्र॑या । व॒रि॒णा । प्र॒थ॒स्व॒ ।  । शर्म॑ । च॒ । स्थः॒ ।  10 ( 50) 

TS 4.1.3.2  
वर्म॑ । च॒ । स्थः॒ । अच्छि॑द्रे॒ इति॑ । ब॒हु॒ले इति॑ । उ॒भे इति॑ ।  । व्यच॑स्वती॒ इति॑ । समिति॑ । व॒सा॒था॒म् । भ॒र्तम् । अ॒ग्निम् । पु॒री॒ष्य᳚म् ।  । समिति॑ । व॒सा॒था॒म् । सु॒व॒र्विदेति॑ सुवः - विदा᳚ । स॒मीची॒ इति॑ । उर॑सा । त्मना᳚ ।  । अ॒ग्निम् । अ॒न्तः । भ॒रि॒ष्यन्ती॒ इति॑ । ज्योति॑ष्मन्तम् । अज॑स्रम् । इत् ।  । पु॒री॒ष्यः॑ । अ॒सि॒ । वि॒श्वभ॑रा॒ इति॑ वि॒श्व - भ॒राः॒ ।  । अथ॑र्वा । त्वा॒ । प्र॒थ॒मः । निरिति॑ । अ॒म॒न्थ॒त् । अ॒ग्ने॒ ।  । त्वाम् । अ॒ग्ने॒ । पुष्क॑रात् । अधीति॑ । अथ॑र्वा । निरिति॑ । अ॒म॒न्थ॒त॒ ।  । मू॒र्द्ध्नः । विश्व॑स्य । वा॒घतः॑ ।  । तम् । उ॒ । त्वा॒ । द॒द्ध्यङ् । ऋषिः॑ । पु॒त्रः । ई॒धे॒ ।  11 ( 50) 

TS 4.1.3.3  
अथ॑र्वणः ।  । वृ॒त्र॒हण॒मिति॑ वृत्र - हन᳚म् । पु॒र॒न्द॒रमिति॑ पुरं - द॒रम् ।  । तम् । उ॒ । त्वा॒ । पा॒थ्यः । वृषा᳚ । समिति॑ । ई॒धे॒ । द॒स्यु॒हन्त॑म॒मिति॑ दस्यु-हन्त॑मम् ।  । ध॒न॒ञ्ज॒यमिति॑ धनं - ज॒यम् । रणे॑रण॒ इति॒ रणे᳚-र॒णे॒ ।  । सीद॑ । हो॒तः॒ । स्वे । उ॒ । लो॒के । चि॒कि॒त्वान् । सा॒दय॑ । य॒ज्ञम् । सु॒कृ॒तस्येति॑ सु-कृ॒तस्य॑ । योनौ᳚ ।  । दे॒वा॒वीरिति॑ देव-अ॒वीः । दे॒वान् । ह॒विषा᳚ । य॒जा॒सि॒ । अग्ने᳚ । बृ॒हत् । यज॑माने । वयः॑ । धाः॒ ।  । नीति॑ । होता᳚ । हो॒तृ॒षद॑न॒ इति॑ होतृ-सद॑ने । विदा॑नः । त्वे॒षः । दी॒दि॒वान् । अ॒स॒द॒त् । सु॒दक्ष॒ इति॑ सु - दक्षः॑ ।  । अद॑ब्धव्रत प्रमति॒रित्यद॑ब्धव्रत-प्र॒म॒तिः॒ । वसि॑ष्ठः । स॒ह॒स्रं॒भ॒र इति॑ सहस्रं-भ॒रः । शुचि॑जिह्व॒ इति॒ शुचि॑ - जि॒ह्वः॒ । अ॒ग्निः ।  । समिति॑ । सी॒द॒स्व॒ । म॒हान् । अ॒सि॒ । शोच॑स्व ।  12 ( 50) 

TS 4.1.3.4  
दे॒व॒वीत॑म॒ इति॑ देव - वीत॑मः ।  । वीति॑ । धू॒मम् । अ॒ग्ने॒ । अ॒रु॒षम् । मि॒ये॒द्ध्य॒ । सृ॒ज । प्र॒श॒स्तेति॑ प्र - श॒स्त॒ । द॒र्॒.श॒तम् ।  । जनि॑ष्व । हि । जेन्यः॑ । अग्रे᳚ । अह्ना᳚म् । हि॒तः । हि॒तेषु॑ । अ॒रु॒षः । वने॑षु ।  । दमे॑दम॒ इति॒ दमे᳚ - द॒मे॒ । स॒प्त । रत्ना᳚ । दधा॑नः । अ॒ग्निः । होता᳚ । नीति॑ । स॒सा॒द॒ । यजी॑यान् ।  ।  13 ( 27) 

TS 4.1.4.1  
समिति॑ । ते॒ । वा॒युः । मा॒त॒रिश्वा᳚ । द॒धा॒तु॒ । उ॒त्ता॒नाया॒ इत्यु॑त् - ता॒नायै᳚ । हृद॑यम् । यत् । विलि॑ष्ट॒मिति॒ वि - लि॒ष्ट॒म् ।  । दे॒वाना᳚म् । यः । चर॑ति । प्रा॒णथे॒नेति॑ प्र - अ॒नथे॑न । तस्मै᳚ । च॒ । दे॒वि॒ । वष॑ट् । अ॒स्तु॒ । तुभ्य᳚म् ।  । सुजा॑त॒ इति॒ सु-जा॒तः॒ । ज्योति॑षा । स॒ह । शर्म॑ । वरू॑थम् । एति॑ । अ॒स॒दः॒ । सुवः॑ ।  । वासः॑ । अ॒ग्ने॒ । वि॒श्वरू॑प॒मिति॑ वि॒श्व - रू॒प॒म् । समिति॑ । व्य॒य॒स्व॒ । वि॒भा॒व॒सो॒ इति॑ विभा-व॒सो॒ ।  । उदिति॑ । उ॒ । ति॒ष्ठ॒ । स्व॒द्ध्व॒रेति॑ सु - अ॒द्ध्व॒र॒ । अव॑ । नः॒ । दे॒व्या । कृ॒पा ।  । दृ॒शे । च॒ । भा॒सा । बृ॒ह॒ता । सु॒शु॒क्वनि॒रिति॑ सु-शु॒क्वनिः॑ । एति॑ । अ॒ग्ने॒ । या॒हि॒ । सु॒श॒स्तिभि॒रिति॑ सुश॒स्ति - भिः॒ ।  ।  14 ( 50) 

TS 4.1.4.2  
ऊ॒र्द्ध्वः । उ॒ । स्विति॑ । नः॒ । ऊ॒तये᳚ । तिष्ठ॑ । दे॒वः । न । स॒वि॒ता ।  । ऊ॒र्द्ध्वः । वाज॑स्य । सनि॑ता । यत् । अ॒ञ्जिभि॒रित्य॒ञ्जि - भिः॒ । वा॒घद्भि॒रिति॑ वा॒घत् - भिः॒ । वि॒ह्वया॑मह॒ इति॑ वि - ह्वया॑महे ।  । सः । जा॒तः । गर्भः॑ । अ॒सि॒ । रोद॑स्योः । अग्ने᳚ । चारुः॑ । विभृ॑त॒ इति॒ वि - भृ॒तः॒ । ओष॑धीषु ।  । चि॒त्रः । शिशुः॑ । परीति॑ । तमाꣳ॑सि । अ॒क्तः । प्रेति॑ । मा॒तृभ्य॒ इति॑ मा॒तृ - भ्यः॒ । अधीति॑ । कनि॑क्रदत् । गाः॒ ।  । स्थि॒रः । भ॒व॒ । वी॒ड्व॑ङ्ग॒ इति॑ वी॒डु - अ॒ङ्गः॒ । आ॒शुः । भ॒व॒ । वा॒जी । अ॒र्व॒न्न् ।  । पृ॒थुः । भ॒व॒ । सु॒षद॒ इति॑ सु - सदः॑ । त्वम् । अ॒ग्नेः । पु॒री॒ष॒वाह॑न॒ इति॑ पुरीष - वाह॑नः ।  । शि॒वः । भ॒व॒ ।  15 ( 50) 

TS 4.1.4.3  
प्र॒जाभ्य॒ इति॑ प्र - जाभ्यः॑ । मानु॑षीभ्यः । त्वम् । अ॒ङ्गि॒रः॒ ।  । मा । द्यावा॑पृथि॒वी इति॒ द्यावा᳚ - पृ॒थि॒वी । अ॒भीति॑ । शू॒शु॒चः॒ । मा । अ॒न्तरि॑क्षम् । मा । वन॒स्पतीन्॑ ।  । प्रेति॑ । ए॒तु॒ । वा॒जी । कनि॑क्रदत् । नान॑दत् । रास॑भः । पत्वा᳚ ।  । भरन्न्॑ । अ॒ग्निम् । पु॒री॒ष्य᳚म् । मा । पा॒दि॒ । आयु॑षः । पु॒रा ।  । रास॑भः । वा॒म् । कनि॑क्रदत् । सुयु॑क्त॒ इति॒ सु - यु॒क्तः॒ । वृ॒ष॒णा॒ । रथे᳚ ।  । सः । वा॒म् । अ॒ग्निम् । पु॒री॒ष्य᳚म् । आ॒शुः । दू॒तः । व॒हा॒त् । इ॒तः ।  । वृषा᳚ । अ॒ग्निम् । वृष॑णम् । भरन्न्॑ । अ॒पाम् । गर्भ᳚म् । स॒मु॒द्रिय᳚म् ।  । अग्ने᳚ । एति॑ । या॒हि॒ ।  16 ( 50) 

TS 4.1.4.4  
वी॒तये᳚ । ऋ॒तम् । स॒त्यम् ।  । ओष॑धयः । प्रतीति॑ । गृ॒ह्णी॒त॒ । अ॒ग्निम् । ए॒तम् । शि॒वम् । आ॒यन्त॒मित्या᳚ - यन्त᳚म् । अ॒भीति॑ । अत्र॑ । यु॒ष्मान् ।  । व्यस्य॒न्निति॑ वि - अस्यन्न्॑ । विश्वाः᳚ । अम॑तीः । अरा॑तीः । नि॒षीद॒न्नि ति॑ नि - सीदन्न्॑ । नः॒ । अपेति॑ । दु॒र्म॒तिमिति॑ दुः- म॒तिम् । ह॒न॒त् ।  । ओष॑धयः । प्रतीति॑ । मो॒द॒द्ध्व॒म् । ए॒न॒म् । पुष्पा॑वती॒रिति॒ पुष्प॑ - व॒तीः॒ । सु॒पि॒प्प॒ला इति॑ सु - पि॒प्प॒लाः ।  । अ॒यम् । वः॒ । गर्भः॑ । ऋ॒त्वियः॑ । प्र॒त्नम् । स॒धस्थ॒मिति॑ स॒ध-स्थ॒म् । एति॑ । अ॒स॒द॒त् ।  ।  17 ( 36) 

TS 4.1.5.1  
वीति॑ । पाज॑सा । पृ॒थुना᳚ । शोशु॑चानः । बाध॑स्व । द्वि॒षः । र॒क्षसः॑ । अमी॑वाः ।  । सु॒शर्म॑ण॒ इति॑ सु - शर्म॑णः । बृ॒ह॒तः । शर्म॑णि । स्या॒म् । अ॒ग्नेः । अ॒हम् । सु॒हव॒स्येति॑ सु-हव॑स्य । प्रणी॑ता॒विति॒ प्र-नी॒तौ॒ ।  । आपः॑ । हि । स्थ । म॒यो॒भुव॒ इति॑ मयः-भुवः॑ । ताः । नः॒ । ऊ॒र्जे । द॒धा॒त॒न॒ ।  । म॒हे । रणा॑य । चक्ष॑से ।  । यः । वः॒ । शि॒वत॑म॒ इति॑ शि॒व-त॒मः॒ । रसः॑ । तस्य॑ । भा॒ज॒य॒त॒ । इ॒ह । नः॒ ।  । उ॒श॒तीः । इ॒व॒ । मा॒तरः॑ ।  । तस्मै᳚ । अर᳚म् । ग॒मा॒म॒ । वः॒ । यस्य॑ । क्षया॑य । जिन्व॑थ ।  । आपः॑ । ज॒नय॑थ । च॒ । नः॒ ।  । मि॒त्रः ।  18 ( 50) 

TS 4.1.5.2  
सꣳ॒॒सृज्येति॑ सं - सृज्य॑ । पृ॒थि॒वीम् । भूमि᳚म् । च॒ । ज्योति॑षा । स॒ह ।  । सुजा॑त॒मिति॒ सु - जा॒त॒म् । जा॒तवे॑दस॒मिति॑ जा॒त-वे॒द॒स॒म् । अ॒ग्निम् । वै॒श्वा॒न॒रम् । वि॒भुमिति॑ वि - भुम् ।  । अ॒य॒क्ष्माय॑ । त्वा॒ । समिति॑ । सृ॒जा॒मि॒ । प्र॒जाभ्य॒ इति॑ प्र-जाभ्यः॑ ।  । विश्वे᳚ । त्वा॒ । दे॒वाः । वै॒श्वा॒न॒राः । समिति॑ । सृ॒ज॒न्तु॒ । आनु॑ष्टुभे॒नेत्यानु॑-स्तु॒भे॒न॒ । छन्द॑सा । अ॒ङ्गि॒र॒स्वत् ।  । रु॒द्राः । सं॒भृत्येति॑ सं - भृत्य॑ । पृ॒थि॒वीम् । बृ॒हत् । ज्योतिः॑ । समिति॑ । ई॒धि॒रे॒ ।  । तेषा᳚म् । भा॒नुः । अज॑स्रः । इत् । शु॒क्रः । दे॒वेषु॑ । रो॒च॒ते॒ ।  । सꣳसृ॑ष्टा॒मिति॒ सं - सृ॒ष्टा॒म् । वसु॑भि॒रिति॒ वसु॑ - भिः॒ । रु॒द्रैः । धीरैः᳚ । क॒र्म॒ण्या᳚म् । मृद᳚म् ।  । हस्ता᳚भ्याम् । मृ॒द्वीम् । कृ॒त्वा । सि॒नी॒वा॒ली । क॒रो॒तु॒ ।  19 ( 50) 

TS 4.1.5.3  
ताम् ।  । सि॒नी॒वा॒ली । सु॒क॒प॒र्देति॑ सु - क॒प॒र्दा । सु॒कु॒री॒रेति॑ सु - कु॒री॒रा । स्वौ॒प॒शेति॑ सु - औ॒प॒शा ।  । सा । तुभ्य᳚म् । अ॒दि॒ते॒ । म॒हे॒ । एति॑ । उ॒खाम् । द॒धा॒तु॒ । हस्त॑योः ।  । उ॒खाम् । क॒रो॒तु॒ । शक्त्या᳚ । बा॒हुभ्या॒मिति॑ बा॒हु - भ्या॒म् । अदि॑तिः । धि॒या ।  । मा॒ता । पु॒त्रम् । यथा᳚ । उ॒पस्थ॒ इत्यु॒प-स्थे॒ । सा । अ॒ग्निम् । बि॒भ॒र्तु॒ । गर्भे᳚ । आ ।  । म॒खस्य॑ । शिरः॑ । अ॒सि॒ । य॒ज्ञस्य॑ । प॒दे इति॑ । स्थः॒ ।  । वस॑वः । त्वा॒ । कृ॒ण्व॒न्तु॒ । गा॒य॒त्रेण॑ । छन्द॑सा । अ॒ङ्गि॒र॒स्वत् । पृ॒थि॒वी । अ॒सि॒ । रु॒द्राः । त्वा॒ । कृ॒ण्व॒न्तु॒ । त्रैष्टु॑भेन । छन्द॑सा । अ॒ङ्गि॒र॒स्वत् । अ॒न्तरि॑क्षम् । अ॒सि॒ ।  20 ( 50) 

TS 4.1.5.4  
आ॒दि॒त्याः । त्वा॒ । कृ॒ण्व॒न्तु॒ । जाग॑तेन । छन्द॑सा । अ॒ङ्गि॒र॒स्वत् । द्यौः । अ॒सि॒ । विश्वे᳚ । त्वा॒ । दे॒वाः । वै॒श्वा॒न॒राः । कृ॒ण्व॒न्तु॒ । आनु॑ष्टुभे॒नेत्यानु॑ - स्तु॒भे॒न॒ । छन्द॑सा । अ॒ङ्गि॒र॒स्वत् । दिशः॑ । अ॒सि॒ । ध्रु॒वा । अ॒सि॒ । धा॒रय॑ । मयि॑ । प्र॒जामिति॑ प्र-जाम् । रा॒यः । पोष᳚म् । गौ॒प॒त्यम् । सु॒वीर्य॒मिति॑ सु - वीर्य᳚म् । स॒जा॒तानिति॑ स - जा॒तान् । यज॑मानाय । अदि॑त्यै । रास्ना᳚ । अ॒सि॒ । अदि॑तिः । ते॒ । बिल᳚म् । गृ॒ह्णा॒तु॒ । पाङ्क्ते॑न । छन्द॑सा । अ॒ङ्गि॒र॒स्वत् ।  । कृ॒त्वाय॑ । सा । म॒हीम् । उ॒खाम् । मृ॒न्मयी॒मिति॑ मृत्-मयी᳚म् । योनि᳚म् । अ॒ग्नये᳚ ।  । ताम् । पु॒त्रेभ्यः॑ । सम् । प्रेति॑ ( ) । अ॒य॒च्छ॒त् । अदि॑तिः । श्र॒पयान्॑ । इति॑ ।  ।  21 ( 54) 

TS 4.1.6.1  
वस॑वः । त्वा॒ । धू॒प॒य॒न्तु॒ । गा॒य॒त्रेण॑ । छन्द॑सा । अ॒ङ्गि॒र॒स्वत् । रु॒द्राः । त्वा॒ । धू॒प॒य॒न्तु॒ । त्रैष्टु॑भेन । छन्द॑सा । अ॒ङ्गि॒र॒स्वत् । आ॒दि॒त्याः । त्वा॒ । धू॒प॒य॒न्तु॒ । जाग॑तेन । छन्द॑सा । अ॒ङ्गि॒र॒स्वत् । विश्वे᳚ । त्वा॒ । दे॒वाः । वै॒श्वा॒न॒राः । धू॒प॒य॒न्तु॒ । आनु॑ष्टुभे॒नेत्यानु॑ - स्तु॒भे॒न॒ । छन्द॑सा । अ॒ङ्गि॒र॒स्वत् । इन्द्रः॑ । त्वा॒ । धू॒प॒य॒तु॒ । अ॒ङ्गि॒र॒स्वत् । विष्णुः॑ । त्वा॒ । धू॒प॒य॒तु॒ । अ॒ङ्गि॒र॒स्वत् । वरु॑णः । त्वा॒ । धू॒प॒य॒तु॒ । अ॒ङ्गि॒र॒स्वत् । अदि॑तिः । त्वा॒ । दे॒वी । वि॒श्वदे᳚व्याव॒तीति॑ वि॒श्वदे᳚व्य - व॒ती॒ । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ङ्गि॒र॒स्वत् । ख॒न॒तु॒ । अ॒व॒ट॒ । दे॒वाना᳚म् । त्वा॒ । पत्नीः᳚ ।  22 ( 50) 

TS 4.1.6.2  
दे॒वीः । वि॒श्वदे᳚व्यावती॒रिति॑ वि॒श्वदे᳚व्य - व॒तीः॒ । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ङ्गि॒र॒स्वत् । द॒ध॒तु॒ । उ॒खे॒ । धि॒षणाः᳚ । त्वा॒ । दे॒वीः । वि॒श्वदे᳚व्यावती॒रिति॑ वि॒श्वदे᳚व्य - व॒तीः॒ । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ङ्गि॒र॒स्वत् । अ॒भीति॑ । इ॒न्ध॒ता॒म् । उ॒खे॒ । ग्नाः । त्वा॒ । दे॒वीः । वि॒श्वदे᳚व्यावती॒रिति॑ वि॒श्वदे᳚व्य - व॒तीः॒ । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ङ्गि॒र॒स्वत् । श्र॒प॒य॒न्तु॒ । उ॒खे॒ । वरू᳚त्रयः । जन॑यः । त्वा॒ । दे॒वीः । वि॒श्वदे᳚व्यावती॒रिति॑ वि॒श्वदे᳚व्य - व॒तीः॒ । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ङ्गि॒र॒स्वत् । प॒च॒न्तु॒ । उ॒खे॒ ।  । मित्र॑ । ए॒ताम् । उ॒खाम् । प॒च॒ । ए॒षा । मा । भे॒दि॒ ।  । ए॒ताम् । ते॒ । परीति॑ । द॒दा॒मि॒ । अभि॑त्त्यै ।  । अ॒भीति॑ । इ॒माम् ।  23 ( 50) 

TS 4.1.6.3  
म॒हि॒ना । दिव᳚म् । मि॒त्रः । ब॒भू॒व॒ । स॒प्रथा॒ इति॑ स - प्रथाः᳚ ।  । उ॒त । श्रव॑सा । पृ॒थि॒वीम् ।  । मि॒त्रस्य॑ । च॒र्॒.ष॒णी॒धृत॒ इति॑ चर्.षणि - धृतः॑ । श्रवः॑ । दे॒वस्य॑ । सा॒न॒सिम् ।  । द्यु॒म्नम् । चि॒त्रश्र॑वस्तम॒मिति॑ चि॒त्रश्र॑वः - त॒म॒म् ।  । दे॒वः । त्वा॒ । स॒वि॒ता । उदिति॑ । व॒प॒तु॒ । सु॒पा॒णिरिति॑ सु - पा॒णिः । स्व॒ङ्गु॒रिरिति॑ सु - अ॒ङ्गु॒रिः ।  । सु॒बा॒हुरिति॑ सु - बा॒हुः । उ॒त । शक्त्या᳚ ।  । अप॑द्यमाना । पृ॒थि॒वि॒ । आशाः᳚ । दिशः॑ । एति॑ । पृ॒ण॒ ।  । उदिति॑ । ति॒ष्ठ॒ । बृ॒ह॒ती । भ॒व॒ । ऊ॒र्द्ध्वा । ति॒ष्ठ॒ । ध्रु॒वा । त्वम् ।  । वस॑वः । त्वा॒ । एति॑ । छृ॒न्द॒न्तु॒ । गा॒य॒त्रेण॑ । छन्द॑सा । अ॒ङ्गि॒र॒स्वत् । रु॒द्राः । त्वा॒ । एति॑ । छृ॒न्द॒न्तु॒ ( ) । त्रैष्टु॑भेन । छन्द॑सा । अ॒ङ्गि॒र॒स्वत् । आ॒दि॒त्याः । त्वा॒ । एति॑ । छृ॒न्द॒न्तु॒ । जाग॑तेन । छन्द॑सा । अ॒ङ्गि॒र॒स्वत् । विश्वे᳚ । त्वा॒ । दे॒वाः । वै॒श्वा॒न॒राः । एति॑ । छृ॒न्द॒न्तु॒ । आनु॑ष्टुभे॒नेत्यानु॑ - स्तु॒भे॒न॒ । छन्द॑सा । अ॒ङ्गि॒र॒स्वत् ।  ।  24 ( 69) 

TS 4.1.7.1  
समाः᳚ । त्वा॒ । अ॒ग्ने॒ । ऋ॒तवः॑ । व॒र्द्ध॒य॒न्तु॒ । सं॒ॅव॒थ्स॒रा इति॑ सं-व॒थ्स॒राः । ऋष॑यः । यानि॑ । स॒त्या ।  । समिति॑ । दि॒व्येन॑ । दी॒दि॒हि॒ । रो॒च॒नेन॑ । विश्वाः᳚ । एति॑ । भा॒हि॒ । प्र॒दिश॒ इति॑ प्र - दिशः॑ । पृ॒थि॒व्याः ।  । समिति॑ । च॒ । इ॒द्ध्यस्व॑ । अ॒ग्ने॒ । प्रेति॑ । च॒ । बो॒ध॒य॒ । ए॒न॒म् । उदिति॑ । च॒ । ति॒ष्ठ॒ । म॒ह॒ते । सौभ॑गाय ।  । मा । च॒ । रि॒ष॒त् । उ॒प॒स॒त्तेत्यु॑प - स॒त्ता । ते॒ । अ॒ग्ने॒ । ब्र॒ह्माणः॑ । ते॒ । य॒शसः॑ । स॒न्तु॒ । मा । अ॒न्ये ।  । त्वाम् । अ॒ग्ने॒ । वृ॒ण॒ते॒ । ब्रा॒ह्म॒णाः । इ॒मे । शि॒वः । अ॒ग्ने॒ ।  25 ( 50) 

TS 4.1.7.2  
सं॒ॅवर॑ण॒ इति॑ सं - वर॑णे । भ॒व॒ । नः॒ ।  । स॒प॒त्न॒हेति॑ सपत्न-हा । नः॒ । अ॒भि॒मा॒ति॒जिदित्य॑भिमाति - जित् । च॒ । स्वे । गये᳚ । जा॒गृ॒हि॒ । अप्र॑युच्छ॒न्नित्यप्र॑ - यु॒च्छ॒न्न् ।  । इ॒ह । ए॒व । अ॒ग्ने॒ । अधीति॑ । धा॒र॒य॒ । र॒यिम् । मा । त्वा॒ । नीति॑ । क्र॒न्न् । पू॒र्व॒चित॒ इति॑ पूर्व - चितः॑ । नि॒का॒रिण॒ इति॑ नि - का॒रिणः॑ ।  । क्ष॒त्रम् । अ॒ग्ने॒ । सु॒यम॒मिति॑ सु - यम᳚म् । अ॒स्तु॒ । तुभ्य᳚म् । उ॒प॒स॒त्तेत्यु॑प-स॒त्ता । व॒र्द्ध॒ता॒म् । ते॒ । अनि॑ष्टृतः ।  । क्ष॒त्रेण॑ । अ॒ग्ने॒ । स्वायु॒रिति॑ सु - आयुः॑ । समिति॑ । र॒भ॒स्व॒ । मि॒त्रेण॑ । अ॒ग्ने॒ । मि॒त्र॒धेय॒ इति॑ मित्र - धेये᳚ । य॒त॒स्व॒ ।  । स॒जा॒ताना॒मिति॑ स - जा॒ताना᳚म् । म॒द्ध्य॒म॒स्था इति॑ मद्ध्यम-स्थाः । ए॒धि॒ । राज्ञा᳚म् । अ॒ग्ने॒ । वि॒ह॒व्य॑ इति॑ वि - ह॒व्यः॑ । दी॒दि॒हि॒ । इ॒ह ।  । अतीति॑ ।  26 ( 50) 

TS 4.1.7.3  
निहः॑ । अतीति॑ । स्रिधः॑ । अतीति॑ । अचि॑त्तिम् । अतीति॑ । अरा॑तिम् । अ॒ग्ने॒ ।  । विश्वा᳚ । हि । अ॒ग्ने॒ । दु॒रि॒तेति॑ दुः - इ॒ता । सह॑स्व । अथ॑ । अ॒स्मभ्य॒मित्य॒स्म - भ्य॒म् । स॒हवी॑रा॒मिति॑ स॒ह - वी॒रा॒म् । र॒यिम् । दाः॒ ।  । अ॒ना॒धृ॒ष्य इत्य॑ना - धृ॒ष्यः । जा॒तवे॑दा॒ इति॑ जा॒त - वे॒दाः॒ । अनि॑ष्टृतः । वि॒राडिति॑ वि - राट् । अ॒ग्ने॒ । क्ष॒त्र॒भृदिति॑ क्षत्र - भृत् । दी॒दि॒हि॒ । इ॒ह ।  । विश्वाः᳚ । आशाः᳚ । प्र॒मु॒ञ्चन्निति॑ प्र - मु॒ञ्चन्न् । मानु॑षीः । भि॒यः । शि॒वाभिः॑ । अ॒द्य । परीति॑ । पा॒हि॒ । नः॒ । वृ॒धे ।  । बृह॑स्पते । स॒वि॒तः॒ । बो॒धय॑ । ए॒न॒म् । सꣳशि॑त॒मिति॒ सं - शि॒त॒म् । चि॒त् । स॒न्त॒रामिति॑ सं - त॒राम् । समिति॑ । शि॒शा॒धि॒ ।  । व॒र्द्धय॑ । ए॒न॒म् । म॒ह॒ते । सौभ॑गाय ।  27 ( 50) 

TS 4.1.7.4  
विश्वे᳚ । ए॒न॒म् । अन्विति॑ । म॒द॒न्तु॒ । दे॒वाः ।  । अ॒मु॒त्र॒भूया॒दित्य॑मुत्र - भूया᳚त् । अध॑ । यत् । य॒मस्य॑ । बृह॑स्पते । अ॒भिश॑स्ते॒रित्य॒भि - श॒स्तेः॒ । अमु॑ञ्चः ।  । प्रतीति॑ । औ॒ह॒ता॒म् । अ॒श्विना᳚ । मृ॒त्युम् । अ॒स्मा॒त् । दे॒वाना᳚म् । अ॒ग्ने॒ । भि॒षजा᳚ । शची॑भि॒रिति॒ शचि॑ - भिः॒ ।  । उदिति॑ । व॒यम् । तम॑सः । परीति॑ । पश्य॑न्तः । ज्योतिः॑ । उत्त॑र॒मित्युत् - त॒र॒म् ।  । दे॒वम् । दे॒व॒त्रेति॑ देव - त्रा । सूर्य᳚म् । अग॑न्म । ज्योतिः॑ । उ॒त्त॒ममित्यु॑त् - त॒मम् ।  ।  28 ( 34) 

TS 4.1.8.1  
ऊ॒र्द्ध्वाः । अ॒स्य॒ । स॒मिध॒ इति॑ सं-इधः॑ । भ॒व॒न्ति॒ । ऊ॒र्द्ध्वा । शु॒क्रा । शो॒चीꣳषि॑ । अ॒ग्नेः ।  । द्यु॒मत्त॒मेति॑ द्यु॒मत् - त॒मा॒ । सु॒प्रती॑क॒स्येति॑ सु - प्रती॑कस्य । सू॒नोः ।  । तनू॒नपा॒दिति॒ तनू᳚-नपा᳚त् । असु॑रः । वि॒श्ववे॑दा॒ इति॑ वि॒श्व-वे॒दाः॒ । दे॒वः । दे॒वेषु॑ । दे॒वः ।  । प॒थः । एति॑ । अ॒न॒क्ति॒ । मद्ध्वा᳚ । घृ॒तेन॑ ।  । मद्ध्वा᳚ । य॒ज्ञम् । न॒क्ष॒से॒ । प्री॒णा॒नः । नरा॒शꣳसः॑ । अ॒ग्ने॒ ।  । सु॒कृदिति॑ सु - कृत् । दे॒वः । स॒वि॒ता । वि॒श्ववा॑र॒ इति॑ वि॒श्व - वा॒रः॒ ।  । अच्छ॑ । अ॒यम् । ए॒ति॒ । शव॑सा । घृ॒तेन॑ । ई॒डा॒नः । वह्निः॑ । नम॑सा ।  । अ॒ग्निम् । स्रुचः॑ । अ॒द्ध्व॒रेषु॑ । प्र॒यथ्स्विति॑ प्र॒यत् - सु॒ ।  । सः । य॒क्ष॒त् । अ॒स्य॒ । म॒हि॒मान᳚म् । अ॒ग्नेः । सः ।  29 ( 50) 

TS 4.1.8.2  
ई॒म् । म॒न्द्रासु॑ । प्र॒यसः॑ ।  । वसुः॑ । चेति॑ष्ठः । व॒सु॒धात॑म॒ इति॑ वसु - धात॑मः । च॒ ।  । द्वारः॑ । दे॒वीः । अन्विति॑ । अ॒स्य॒ । विश्वे᳚ । व्र॒ता । द॒द॒न्ते॒ । अ॒ग्नेः ।  । उ॒रु॒व्यच॑स॒ इत्यु॑रु - व्यच॑सः । धाम्ना᳚ । पत्य॑मानाः ।  । ते इति॑ । अ॒स्य॒ । योष॑णे॒ इति॑ । दि॒व्ये इति॑ । न । योनौ᳚ । उ॒षासा॒नक्ता᳚ ।  । इ॒मम् । य॒ज्ञम् । अ॒व॒ता॒म् । अ॒द्ध्व॒रम् । नः॒ ।  । दैव्या᳚ । हो॒ता॒रौ॒ । ऊ॒र्द्ध्वम् । अ॒द्ध्व॒रम् । नः॒ । अ॒ग्नेः । जि॒ह्वाम् । अ॒भीति॑ । गृ॒णी॒त॒म् ।  । कृ॒णु॒तम् । नः॒ । स्वि॑ष्टि॒मिति॒ सु-इ॒ष्टि॒म् ।  । ति॒स्रः । दे॒वीः । ब॒र्॒.हिः । एति॑ । इ॒दम् । स॒द॒न्तु॒ । इडा᳚ । सर॑स्वती ।  30 ( 50) 

TS 4.1.8.3  
भार॑ती ।  । म॒ही । गृ॒णा॒ना ।  । तत् । नः॒ । तु॒रीप᳚म् । अद्भु॑तम् । पु॒रु॒क्षु । त्वष्टा᳚ । सु॒वीर॒मिति॑ सु - वीर᳚म् ।  । रा॒यः । पोष᳚म् । वीति॑ । स्य॒तु॒ । नाभि᳚म् । अ॒स्मे इति॑ ।  । वन॑स्पते । अवेति॑ । सृ॒ज॒ । ररा॑णः । त्मना᳚ । दे॒वेषु॑ ।  । अ॒ग्निः । ह॒व्यम् । श॒मि॒ता । सू॒द॒या॒ति॒ ।  । अग्ने᳚ । स्वाहा᳚ । कृ॒णु॒हि॒ । जा॒त॒वे॒द॒ इति॑ जात - वे॒दः॒ । इन्द्रा॑य । ह॒व्यम् ।  । विश्वे᳚ । दे॒वाः । ह॒विः । इ॒दम् । जु॒ष॒न्ता॒म् ।  । हि॒र॒ण्य॒ग॒र्भ इति॑ हिरण्य-ग॒र्भः । समिति॑ । अ॒व॒र्त॒त॒ । अग्रे᳚ । भू॒तस्य॑ । जा॒तः । पतिः॑ । एकः॑ । आ॒सी॒त् ।  । सः । दा॒धा॒र॒ । पृ॒थि॒वीम् । द्याम् ।  31 ( 50) 

TS 4.1.8.4  
उ॒त । इ॒माम् । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । यः । प्रा॒ण॒त इति॑ प्र - अ॒न॒तः । नि॒मि॒ष॒त इति॑ नि - मि॒ष॒तः । म॒हि॒त्वेति॑ महि - त्वा । एकः॑ । इत् । राजा᳚ । जग॑तः । ब॒भूव॑ ।  । यः । ईशे᳚ । अ॒स्य । द्वि॒पद॒ इति॑ द्वि - पदः॑ । चतु॑ष्पद॒ इति॒ चतुः॑ - प॒दः॒ । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । यः । आ॒त्म॒दा इत्या᳚त्म-दाः । ब॒ल॒दा इति॑ बल-दाः । यस्य॑ । विश्वे᳚ । उ॒पास॑त॒ इत्यु॑प - आस॑ते । प्र॒शिष॒मिति॑ प्र - शिष᳚म् । यस्य॑ । दे॒वाः ।  । यस्य॑ । छा॒या । अ॒मृत᳚म् । यस्य॑ । मृ॒त्युः । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । यस्य॑ । इ॒मे । हि॒मव॑न्त॒ इति॑ हि॒म - व॒न्तः॒ । म॒हि॒त्वेति॑ महि - त्वा । यस्य॑ । स॒मु॒द्रम् । र॒सया᳚ । स॒ह ।  32 ( 50) 

TS 4.1.8.5  
आ॒हुः ।  । यस्य॑ । इ॒माः । प्र॒दिश॒ इति॑ प्र-दिशः॑ । यस्य॑ । बा॒हू इति॑ । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । यम् । क्रन्द॑सी॒ इति॑ । अव॑सा । त॒स्त॒भा॒ने इति॑ । अ॒भ्यैक्षे॑ता॒मित्य॑भि - ऐक्षे॑तां । मन॑सा । रेज॑माने॒ इति॑ ।  । यत्र॑ । अधीति॑ । सूरः॑ । उदि॑ता॒वित्युत् - इ॒तौ॒ । व्येतीति॑ वि - एति॑ । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । येन॑ । द्यौः । उ॒ग्रा । पृ॒थि॒वी । च॒ । दृ॒ढे इति॑ । येन॑ । सुवः॑ । स्त॒भि॒तम् । येन॑ । नाकः॑ ।  । यः । अ॒न्तरि॑क्षे । रज॑सः । वि॒मान॒ इति॑ वि-मानः॑ । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । आपः॑ । ह॒ । यत् । म॒ह॒तीः । विश्व᳚म् ।  33 ( 50) 

TS 4.1.8.6  
आयन्न्॑ । दक्ष᳚म् । दधा॑नाः । ज॒नय॑न्तीः । अ॒ग्निम् ।  । ततः॑ । दे॒वाना᳚म् । निरिति॑ । अ॒व॒र्त॒त॒ । असुः॑ । एकः॑ । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । यः । चि॒त् । आपः॑ । म॒हि॒ना । प॒र्यप॑श्य॒दिति॑ परि-अप॑श्यत् । दक्ष᳚म् । दधा॑नाः । ज॒नय॑न्तीः । अ॒ग्निम् ।  । यः । दे॒वेषु॑ । अधीति॑ । दे॒वः । एकः॑ । आसी᳚त् । कस्मै᳚ । दे॒वाय॑ । ह॒विषा᳚ । वि॒धे॒म॒ ।  ।  34 ( 34) 

TS 4.1.9.1  
आकू॑ति॒मित्या - कू॒ति॒म् । अ॒ग्निम् । प्र॒युज॒मिति॑ प्र - युज᳚म् । स्वाहा᳚ । मनः॑ । मे॒धाम् । अ॒ग्निम् । प्र॒युज॒मिति॑ प्र-युज᳚म् । स्वाहा᳚ । चि॒त्तम् । विज्ञा॑त॒मिति॒ वि - ज्ञा॒त॒म् । अ॒ग्निम् । प्र॒युज॒मिति॑ प्र - युज᳚म् । स्वाहा᳚ । वा॒चः । विधृ॑ति॒मिति॒ वि-धृ॒ति॒म् । अ॒ग्निम् । प्र॒युज॒मिति॑ प्र - युज᳚म् । स्वाहा᳚ । प्र॒जाप॑तय॒ इति॑ प्र॒जा - प॒त॒ये॒ । मन॑वे । स्वाहा᳚ । अ॒ग्नये᳚ । वै॒श्वा॒न॒राय॑ । स्वाहा᳚ । विश्वे᳚ । दे॒वस्य॑ । ने॒तुः । मर्तः॑ । वृ॒णी॒त॒ । स॒ख्यम् । विश्वे᳚ । रा॒यः । इ॒षु॒द्ध्य॒सि॒ । द्यु॒म्नम् । वृ॒णी॒त॒ । पु॒ष्यसे᳚ । स्वाहा᳚ । मा । स्विति॑ । भि॒त्थाः॒ । मा । स्विति॑ । रि॒षः॒ । दृꣳह॑स्व । वी॒डय॑स्व । सु ।  । अंब॑ । धृ॒ष्णु॒ । वी॒रय॑स्व ।  35 ( 50) 

TS 4.1.9.2  
अ॒ग्निः । च॒ । इ॒दम् । क॒रि॒ष्य॒थः॒ ।  । दृꣳह॑स्व । दे॒वि॒ । पृ॒थि॒वि॒ । स्व॒स्तये᳚ । आ॒सु॒री । मा॒या । स्व॒धयेति॑ स्व - धया᳚ । कृ॒ता । अ॒सि॒ ।  । जुष्ट᳚म् । दे॒वाना᳚म् । इ॒दम् । अ॒स्तु॒ । ह॒व्यम् । अरि॑ष्टा । त्वम् । उदिति॑ । इ॒हि॒ । य॒ज्ञे । अ॒स्मिन्न् ।  । मित्र॑ । ए॒ताम् । उ॒खाम् । त॒प॒ । ए॒षा । मा । भे॒दि॒ ।  । ए॒ताम् । ते॒ । परीति॑ । द॒दा॒मि॒ । अभि॑त्त्यै ।  । द्र्व॑न्न॒ इति॒ द्रु - अ॒न्नः॒ । स॒र्पिरा॑सुति॒रिति॑ स॒र्पिः - आ॒सु॒तिः॒ । प्र॒त्नः । होता᳚ । वरे᳚ण्यः ।  । सह॑सः । पु॒त्रः । अद्भु॑तः ।  । पर॑स्याः । अधीति॑ । सं॒ॅवत॒ इति॑ सं - वतः॑ । अव॑रान् । अ॒भि । एति॑ ।  36 ( 50) 

TS 4.1.9.3  
त॒र॒ ।  । यत्र॑ । अ॒हम् । अस्मि॑ । तान् । अ॒व॒ ।  । प॒र॒मस्याः᳚ । प॒रा॒वत॒ इति॑ परा - वतः॑ । रो॒हिद॑श्व॒ इति॑ रो॒हित् - अ॒श्वः॒ । इ॒ह । एति॑ । ग॒हि॒ ।  । पु॒री॒ष्यः॑ । पु॒रु॒प्रि॒य इति॑ पुरु - प्रि॒यः । अग्ने᳚ । त्वम् । त॒र॒ । मृधः॑ ।  । सीद॑ । त्वम् । मा॒तुः । अ॒स्याः । उ॒पस्थ॒ इत्यु॒प - स्थे॒ । विश्वा॑नि । अ॒ग्ने॒ । व॒युना॑नि । वि॒द्वान् ।  । मा । ए॒ना॒म् । अ॒र्चिषा᳚ । मा । तप॑सा । अ॒भीति॑ । शू॒शु॒चः॒ । अ॒न्तः । अ॒स्या॒म् । शु॒क्रज्यो॑ति॒रिति॑ शु॒क्र - ज्यो॒तिः॒ । वीति॑ । भा॒हि॒ ।  । अ॒न्तः । अ॒ग्ने॒ । रु॒चा । त्वम् । उ॒खायै᳚ । सद॑ने । स्वे ।  । तस्याः᳚ । त्वम् । हर॑सा । तपन्न्॑ ( ) । जात॑वेद॒ इति॒ जात॑-वे॒दः॒ । शि॒वः । भ॒व॒ ।  । शि॒वः । भू॒त्वा । मह्य᳚म् । अ॒ग्ने॒ । अथो॒ इति॑ । सी॒द॒ । शि॒वः । त्वम् ।  । शि॒वाः । कृ॒त्वा । दिशः॑ । सर्वाः᳚ । स्वाम् । योनि᳚म् । इ॒ह । एति॑ । अ॒स॒दः॒ ।  ।  37 ( 70) 

TS 4.1.10.1  
यत् । अ॒ग्ने॒ । यानि॑ । कानि॑ । च॒ । एति॑ । ते॒ । दारू॑णि । द॒द्ध्मसि॑ ।  । तत् । अ॒स्तु॒ । तुभ्य᳚म् । इत् । घृ॒तम् । तत् । जु॒ष॒स्व॒ । य॒वि॒ष्ठ्य॒ ।  । यत् । अत्ति॑ । उ॒प॒जिह्वि॒केत्यु॑प - जिह्वि॑का । यत् । व॒म्रः । अ॒ति॒सर्प॒तीत्य॑ति-सर्प॑ति ।  । सर्व᳚म् । तत् । अ॒स्तु॒ । ते॒ । घृ॒तम् । तत् । जु॒ष॒स्व॒ । य॒वि॒ष्ठ्य॒ ।  । रात्रिꣳ॑रात्रि॒मिति॒ रात्रि᳚म् - रा॒त्रि॒म् । अप्र॑याव॒मित्यप्र॑-या॒व॒म् । भर॑न्तः । अश्वा॑य । इ॒व॒ । तिष्ठ॑ते । घा॒सम् । अ॒स्मै॒ ।  । रा॒यः । पोषे॑ण । समिति॑ । इ॒षा । मद॑न्तः । अग्ने᳚ । मा । ते॒ । प्रति॑वेशा॒ इति॒ प्रति॑ - वे॒शाः॒ । रि॒षा॒म॒ ।  । नाभा᳚ ।  38 ( 50) 

TS 4.1.10.2  
पृ॒थि॒व्याः । स॒मि॒धा॒नमिति॑ सं-इ॒धा॒नम् । अ॒ग्निम् । रा॒यः । पोषा॑य । बृ॒ह॒ते । ह॒वा॒म॒हे॒ ।  । इ॒र॒म्म॒दमिती॑रं - म॒दम् । बृ॒हदु॑क्थ॒मिति॑ बृ॒हत् - उ॒क्थ॒म् । यज॑त्रम् । जेता॑रम् । अ॒ग्निम् । पृत॑नासु । सा॒स॒हिम् ।  । याः । सेनाः᳚ । अ॒भीत्व॑री॒रित्य॑भि - इत्व॑रीः । आ॒व्या॒धिनी॒रित्या᳚ - व्या॒धिनीः᳚ । उग॑णाः । उ॒त ।  । ये । स्ते॒नाः । ये । च॒ । तस्क॑राः । तान् । ते॒ । अ॒ग्ने॒ । अपीति॑ । द॒धा॒मि॒ । आ॒स्ये᳚ ।  । दꣳष्ट्रा᳚भ्याम् । म॒लिम्लून्न्॑ । जंभ्यैः᳚ । तस्क॑रान् । उ॒त ।  । हनू᳚भ्या॒मिति॒ हनु॑ - भ्या॒म् । स्ते॒नान् । भ॒ग॒व॒ इति॑ भग - वः॒ । तान् । त्वम् । खा॒द॒ । सुखा॑दिता॒निति॒ सु - खा॒दि॒ता॒न् ।  । ये । जने॑षु । म॒लिम्ल॑वः । स्ते॒नासः॑ । तस्क॑राः । वने᳚ ।  । ये ।  39 ( 50) 

TS 4.1.10.3  
कक्षे॑षु । अ॒घा॒यव॒ इत्य॑घ - यवः॑ । तान् । ते॒ । द॒धा॒मि॒ । जंभ॑योः ।  । यः । अ॒स्मभ्य॒मित्य॒स्म-भ्य॒म् । अ॒रा॒ती॒यात् । यः । च॒ । नः॒ । द्वेष॑ते । जनः॑ ।  । निन्दा᳚त् । यः । अ॒स्मान् । दिफ्सा᳚त् । च॒ । सर्व᳚म् । तम् । म॒स्म॒सा । कु॒रु॒ ।  । सꣳशि॑त॒मिति॒ सं - शि॒त॒म् । मे॒ । ब्रह्म॑ । सꣳशि॑त॒मिति॒ सं - शि॒त॒म् । वी॒र्य᳚म् । बल᳚म् ।  । सꣳशि॑त॒मिति॒ सं - शि॒त॒म् । क्ष॒त्रम् । जि॒ष्णु । यस्य॑ । अ॒हम् । अस्मि॑ । पु॒रोहि॑त॒ इति॑ पु॒रः - हि॒तः॒ ।  । उदिति॑ । ए॒षा॒म् । बा॒हू इति॑ । अ॒ति॒र॒म् । उदिति॑ । वर्चः॑ । उदिति॑ । उ॒ । बल᳚म् ।  । क्षि॒णोमि॑ । ब्रह्म॑णा । अ॒मित्रान्॑ । उदिति॑ । न॒या॒मि॒ ।  40 ( 50) 

TS 4.1.10.4  
स्वान् । अ॒हम् ।  । दृ॒शा॒नः । रु॒क्मः । उ॒र्व्या । वीति॑ । अ॒द्यौ॒त् । दु॒र्मर्.ष॒मिति॑ दुः - मर्.ष᳚म् । आयुः॑ । श्रि॒ये । रु॒चा॒नः ।  । अ॒ग्निः । अ॒मृतः॑ । अ॒भ॒व॒त् । वयो॑भि॒रिति॒ वयः॑ - भिः॒ । यत् । ए॒न॒म् । द्यौः । अज॑नयत् । सु॒रेता॒ इति॑ सु - रेताः᳚ ।  । विश्वा᳚ । रू॒पाणि॑ । प्रतीति॑ । मु॒ञ्च॒ते॒ । क॒विः । प्रेति॑ । अ॒सा॒वी॒त् । भ॒द्रम् । द्वि॒पद॒ इति॑ द्वि-पदे᳚ । चतु॑ष्पद॒ इति॒ चतुः॑ - प॒दे॒ ।  । वीति॑ । नाक᳚म् । अ॒ख्य॒त् । स॒वि॒ता । वरे᳚ण्यः । अन्विति॑ । प्र॒याण॒मिति॑ प्र - यान᳚म् । उ॒षसः॑ । वीति॑ । रा॒ज॒ति॒ ।  । नक्तो॒षासा᳚ । सम॑न॒सेति॒ स - म॒न॒सा॒ । विरू॑पे॒ इति॒ वि-रू॒पे॒ । धा॒पये॑ते॒ इति॑ । शिशु᳚म् । एक᳚म् । स॒मी॒ची इति॑ ।  । द्यावा᳚ । क्षाम॑ । रु॒क्मः ।  41 ( 50) 

TS 4.1.10.5  
अ॒न्तः । वीति॑ । भा॒ति॒ । दे॒वाः । अ॒ग्निम् । धा॒र॒य॒न्न् । द्र॒वि॒णो॒दा इति॑ द्रविणः - दाः ।  । सु॒प॒र्ण इति॑ सु - प॒र्णः । अ॒सि॒ । ग॒रुत्मान्॑ । त्रि॒वृदिति॑ त्रि - वृत् । ते॒ । शिरः॑ । गा॒य॒त्रम् । चक्षुः॑ । स्तोमः॑ । आ॒त्मा । साम॑ । ते॒ । त॒नूः । वा॒म॒दे॒व्यमिति॑ वाम - दे॒व्यम् । बृ॒ह॒द्र॒थ॒न्त॒रे इति॑ बृहत् - र॒थ॒न्त॒रे । प॒क्षौ । य॒ज्ञा॒य॒ज्ञिय᳚म् । पुच्छ᳚म् । छन्दाꣳ॑सि । अङ्गा॑नि । धिष्णि॑याः । श॒फाः । यजूꣳ॑षि । नाम॑ ।  । सु॒प॒र्ण इति॑ सु - प॒र्णः । अ॒सि॒ । ग॒रुत्मान्॑ । दिव᳚म् । ग॒च्छ॒ । सुवः॑ । प॒त॒ ।  ।  42 ( 38) 

TS 4.1.11.1  
अग्ने᳚ । यम् । य॒ज्ञम् । अ॒द्ध्व॒रम् । वि॒श्वतः॑ । प॒रि॒भूरिति॑ परि - भूः । असि॑ ।  । सः । इत् । दे॒वेषु॑ । ग॒च्छ॒ति॒ ।  । सोम॑ । याः । ते॒ । म॒यो॒भुव॒ इति॑ मयः - भुवः॑ । ऊ॒तयः॑ । सन्ति॑ । दा॒शुषे᳚ ।  । ताभिः॑ । नः॒ । अ॒वि॒ता । भ॒व॒ ।  । अ॒ग्निः । मू॒र्द्धा । भुवः॑ ।  । त्वम् । नः॒ । सो॒म॒ । या । ते॒ । धामा॑नि ।  । तत् । स॒वि॒तुः । वरे᳚ण्यम् । भर्गः॑ । दे॒वस्य॑ । धी॒म॒हि॒ ।  । धियः॑ । यः । नः॒ । प्र॒चो॒दया॒दिति॑ प्र-चो॒दया᳚त् ।  । अचि॑त्ती । यत् । च॒कृ॒म । दैव्ये᳚ । जने᳚ । दी॒नैः । दक्षैः᳚ । प्रभू॒तीति॒ प्र - भू॒ती॒ । पू॒रु॒ष॒त्वतेति॑ पूरुष - त्वता᳚ ।  ।  43 ( 50) 

TS 4.1.11.2  
दे॒वेषु॑ । च॒ । स॒वि॒तः॒ । मानु॑षेषु । च॒ । त्वम् । नः॒ । अत्र॑ । सु॒व॒ता॒त् । अना॑गसः ।  । चो॒द॒यि॒त्री । सू॒नृता॑नाम् । चेत॑न्ती । सु॒म॒ती॒नामिति॑ सु - म॒ती॒नाम् ।  । य॒ज्ञम् । द॒धे॒ । सर॑स्वती ।  । पावी॑रवी । क॒न्या᳚ । चि॒त्रायु॒रिति॑ चि॒त्र - आ॒युः॒ । सर॑स्वती । वी॒रप॒त्नीति॑ वी॒र - प॒त्नी॒ । धिय᳚म् । धा॒त् ।  । ग्नाभिः॑ । अच्छि॑द्रम् । श॒र॒णम् । स॒जोषा॒ इति॑ स-जोषाः᳚ । दु॒रा॒धर्.ष॒मिति॑ दुः - आ॒धर्.ष᳚म् । गृ॒ण॒ते । शर्म॑ । यꣳ॒॒स॒त् ।  । पू॒षा । गाः । अन्विति॑ । ए॒तु॒ । नः॒ । पू॒षा । र॒क्ष॒तु॒ । अर्व॑तः ।  । पू॒षा । वाज᳚म् । स॒नो॒तु॒ । नः॒ ।  । शु॒क्रम् । ते॒ । अ॒न्यत् । य॒ज॒तम् । ते॒ । अ॒न्यत् ।  44 ( 50) 

TS 4.1.11.3  
विषु॑रूपे॒ इति॒ विषु॑ - रू॒पे॒ । अह॑नी॒ इति॑ । द्यौः । इ॒व॒ । अ॒सि॒ ।  । विश्वाः᳚ । हि । मा॒याः । अव॑सि । स्व॒धा॒व॒ इति॑ स्वधा - वः॒ । भ॒द्रा । ते॒ । पू॒ष॒न्न् । इ॒ह । रा॒तिः । अ॒स्तु॒ ।  । ते । अ॒व॒र्द्ध॒न्त॒ । स्वत॑वस॒ इति॒ स्व - त॒व॒सः॒ । म॒हि॒त्व॒नेति॑ महि - त्व॒ना । एति॑ । नाक᳚म् । त॒स्थुः । उ॒रु । च॒क्रि॒रे॒ । सदः॑ ।  । विष्णुः॑ । यत् । ह॒ । आव॑त् । वृष॑णम् । म॒द॒च्युत॒मिति॑ मद - च्युत᳚म् । वयः॑ । न । सी॒द॒न्न् । अधीति॑ । ब॒र्॒.हिषि॑ । प्रि॒ये ।  । प्रेति॑ । चि॒त्रम् । अ॒र्कम् । गृ॒ण॒ते । तु॒राय॑ । मारु॑ताय । स्वत॑वस॒ इति॒ स्व - त॒व॒से॒ । भ॒र॒द्ध्व॒म् ।  । ये । सहाꣳ॑सि । सह॑सा । सह॑न्ते ।  45 ( 50) 

TS 4.1.11.4  
रेज॑ते । अ॒ग्ने॒ । पृ॒थि॒वी । म॒खेभ्यः॑ ।  । विश्वे᳚ । दे॒वाः । विश्वे᳚ । दे॒वाः॒ ।  । द्यावा᳚ । नः॒ । पृ॒थि॒वी इति॑ । इ॒मम् । सि॒द्ध्रम् । अ॒द्य । दि॒वि॒स्पृश॒मिति॑ दिवि - स्पृश᳚म् ।  । य॒ज्ञम् । दे॒वेषु॑ । य॒च्छ॒ता॒म् ।  । प्रेति॑ । पू॒र्व॒जे इति॑ पूर्व-जे । पि॒तरा᳚ । नव्य॑सीभिः । गी॒र्भिः । कृ॒णु॒द्ध्व॒म् । सद॑ने॒ इति॑ । ऋ॒तस्य॑ ।  । एति॑ । नः॒ । द्या॒वा॒पृ॒थि॒वी॒ इति॑ द्यावा-पृ॒थि॒वी॒ । दैव्ये॑न । जने॑न । या॒त॒म् । महि॑ । वा॒म् । वरू॑थम् ।  । अ॒ग्निम् । स्तोमे॑न । बो॒ध॒य॒ । स॒मि॒धा॒न इति॑ सं - इ॒धा॒नः । अम॑र्त्यम् ।  । ह॒व्या । दे॒वेषु॑ । नः॒ । द॒ध॒त् ।  । सः । ह॒व्य॒वाडिति॑ हव्य - वाट् । अम॑र्त्यः । उ॒शिक् । दू॒तः । चनो॑हितः ( ) ।  । अ॒ग्निः । धि॒या । समिति॑ । ऋ॒ण्व॒ति॒ ।  । शम् । नः॒ । भ॒व॒न्तु॒ । वाजे॑वाज॒ इति॒ वाजे᳚ - वा॒जे॒ ।  ।  46 ( 58) 

4.2      चतुर्थकाण्डे द्वीतीयः प्रश्नः - देवयजनग्रहाभिधानं
TS 4.2.1.1  
विष्णोः᳚ । क्रमः॑ । अ॒सि॒ । अ॒भि॒मा॒ति॒हेत्य॑भिमाति - हा । गा॒य॒त्रम् । छन्दः॑ । एति॑ । रो॒ह॒ । पृ॒थि॒वीम् । अनु॑ । वीति॑ । क्र॒म॒स्व॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः । विष्णोः᳚ । क्रमः॑ । अ॒सि॒ । अ॒भि॒श॒स्ति॒हेत्य॑भिशस्ति - हा । त्रैष्टु॑भम् । छन्दः॑ । एति॑ । रो॒ह॒ । अ॒न्तरि॑क्षम् । अनु॑ । वीति॑ । क्र॒म॒स्व॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः । विष्णोः᳚ । क्रमः॑ । अ॒सि॒ । अ॒रा॒ती॒य॒तः । ह॒न्ता । जाग॑तम् । छन्दः॑ । एति॑ । रो॒ह॒ । दिव᳚म् । अनु॑ । वीति॑ । क्र॒म॒स्व॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः । विष्णोः᳚ ।  1 ( 50) 

TS 4.2.1.2  
क्रमः॑ । अ॒सि॒ । श॒त्रू॒य॒त इति॑ शत्रु - य॒तः । ह॒न्ता । आनु॑ष्टुभ॒मित्यानु॑ - स्तु॒भ॒म् । छन्दः॑ । एति॑ । रो॒ह॒ । दिशः॑ । अनु॑ । वीति॑ । क्र॒म॒स्व॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः ।  । अक्र॑न्दत् । अ॒ग्निः । स्त॒नयन्न्॑ । इ॒व॒ । द्यौः । क्षाम॑ । रेरि॑हत् । वी॒रुधः॑ । स॒म॒ञ्जन्निति॑ सं - अ॒ञ्जन्न् ।  । स॒द्यः । ज॒ज्ञा॒नः । वीति॑ । हि । ई॒म् । इ॒द्धः । अख्य॑त् । एति॑ । रोद॑सी॒ इति॑ । भा॒नुना᳚ । भा॒ति॒ । अ॒न्तः ।  । अग्ने᳚ । अ॒भ्या॒व॒र्ति॒न्नित्य॑भि - आ॒व॒र्ति॒न्न् । अ॒भीति॑ । नः॒ । एति॑ । व॒र्त॒स्व॒ । आयु॑षा । वर्च॑सा । स॒न्या । मे॒धया᳚ । प्र॒जयेति॑ प्र - जया᳚ । धने॑न ।  । अग्ने᳚ ।  2 ( 50) 

TS 4.2.1.3  
अ॒ङ्गि॒रः॒ । श॒तम् । ते॒ । स॒न्तु॒ । आ॒वृत॒ इत्या᳚-वृतः॑ । स॒हस्र᳚म् । ते॒ । उ॒पा॒वृत॒ इत्यु॑प-आ॒वृतः॑ ।  । तासा᳚म् । पोष॑स्य । पोषे॑ण । पुनः॑ । नः॒ । न॒ष्टम् । एति॑ । कृ॒धि॒ । पुनः॑ । नः॒ । र॒यिम् । एति॑ । कृ॒धि॒ ।  । पुनः॑ । ऊ॒र्जा । नीति॑ । व॒र्त॒स्व॒ । पुनः॑ । अ॒ग्ने॒ । इ॒षा । आयु॑षा ।  । पुनः॑ । नः॒ । पा॒हि॒ । वि॒श्वतः॑ ।  । स॒ह । र॒य्या । नीति॑ । व॒र्त॒स्व॒ । अग्ने᳚ । पिन्व॑स्व । धार॑या ।  । वि॒श्वफ्स्नि॒येति॑ वि॒श्व-फ्स्नि॒या॒ । वि॒श्वतः॑ । परि॑ ।  । उदिति॑ । उ॒त्त॒ममित्यु॑त्-त॒मम् । व॒रु॒ण॒ । पाश᳚म् । अ॒स्मत् । अवेति॑ । अ॒ध॒मम् ।  3 ( 50) 

TS 4.2.1.4  
वीति॑ । म॒द्ध्य॒मम् । श्र॒था॒य॒ ।  । अथ॑ । व॒यम् । आ॒दि॒त्य॒ । व्र॒ते । तव॑ । अना॑गसः । अदि॑तये । स्या॒म॒ ।  । एति॑ । त्वा॒ । अ॒हा॒र्॒.ष॒म् । अ॒न्तः । अ॒भूः॒ । ध्रु॒वः । ति॒ष्ठ॒ । अवि॑चाचलि॒रित्यवि॑ - चा॒च॒लिः॒ ।  । विशः॑ । त्वा॒ । सर्वाः᳚ । वा॒ञ्छ॒न्तु॒ । अ॒स्मिन्न् । रा॒ष्ट्रम् । अधीति॑ । श्र॒य॒ ।  । अग्रे᳚ । बृ॒हन्न् । उ॒षसा᳚म् । ऊ॒र्द्ध्वः । अ॒स्था॒त् । नि॒र्ज॒ग्मि॒वानिति॑ निः - ज॒ग्मि॒वान् । तम॑सः । ज्योति॑षा । एति॑ । अ॒गा॒त् ।  । अ॒ग्निः । भा॒नुना᳚ । रुश॑ता । स्वङ्ग॒ इति॑ सु - अङ्गः॑ । एति॑ । जा॒तः । विश्वा᳚ । सद्मा॑नि । अ॒प्राः॒ ।  । सीद॑ । त्वम् । मा॒तुः । अ॒स्याः ।  4 ( 50) 

TS 4.2.1.5  
उ॒पस्थ॒ इत्यु॒प - स्थे॒ । विश्वा॑नि । अ॒ग्ने॒ । व॒युना॑नि । वि॒द्वान् ।  । मा । ए॒ना॒म् । अ॒र्चिषा᳚ । मा । तप॑सा । अ॒भीति॑ । शू॒शु॒चः॒ । अ॒न्तः । अ॒स्या॒म् । शु॒क्रज्यो॑ति॒रिति॑ शु॒क्र-ज्यो॒तिः॒ । वीति॑ । भा॒हि॒ ।  । अ॒न्तः । अ॒ग्ने॒ । रु॒चा । त्वम् । उ॒खायै᳚ । सद॑ने । स्वे ।  । तस्याः᳚ । त्वम् । हर॑सा । तपन्न्॑ । जात॑वेद॒ इति॒ जात॑-वे॒दः॒ । शि॒वः । भ॒व॒ ।  । शि॒वः । भू॒त्वा । मह्य᳚म् । अ॒ग्ने॒ । अथो॒ इति॑ । सी॒द॒ । शि॒वः । त्वम् ।  । शि॒वाः । कृ॒त्वा । दिशः॑ । सर्वाः᳚ । स्वाम् । योनि᳚म् । इ॒ह । एति॑ । अ॒स॒दः॒ ।  । हꣳ॒॒सः । शु॒चि॒षदिति॑ शुचि - सत् ( ) । वसुः॑ । अ॒न्त॒रि॒क्ष॒सदित्य॑न्तरिक्ष - सत् । होता᳚ । वे॒दि॒षदिति॑ वेदि - सत् । अति॑थिः । दु॒रो॒ण॒सदिति॑ दुरोण - सत् ।  । नृ॒षदिति॑ नृ - सत् । व॒र॒सदिति॑ वर-सत् । ऋ॒त॒सदित्यृ॑त-सत् । व्यो॒म॒सदिति॑ व्योम-सत् । अ॒ब्जा इत्य॑प्-जाः । गो॒जा इति॑ गो-जाः । ऋ॒त॒जा इत्यृ॑त - जाः । अ॒द्रि॒जा इत्य॑द्रि - जाः । ऋ॒तम् । बृ॒हत् ।  ।  5 ( 66) 

TS 4.2.2.1  
दि॒वः । परीति॑ । प्र॒थ॒मम् । ज॒ज्ञे॒ । अ॒ग्निः । अ॒स्मत् । द्वि॒तीय᳚म् । परीति॑ । जा॒तवे॑दा॒ इति॑ जा॒त - वे॒दाः॒ ।  । तृ॒तीय᳚म् । अ॒फ्स्वित्य॑प्-सु । नृ॒मणा॒ इति॑ नृ - मनाः᳚ । अज॑स्रम् । इन्धा॑नः । ए॒न॒म् । ज॒र॒ते॒ । स्वा॒धीरिति॑ स्व-धीः ।  । वि॒द्म । ते॒ । अ॒ग्ने॒ । त्रे॒धा । त्र॒याणि॑ । वि॒द्म । ते॒ । सद्म॑ । विभृ॑त॒मिति॒ वि - भृ॒त॒म् । पु॒रु॒त्रेति॑ पुरु - त्रा ।  । वि॒द्म । ते॒ । नाम॑ । प॒र॒मम् । गुहा᳚ । यत् । वि॒द्म । तम् । उथ्स᳚म् । यतः॑ । आ॒ज॒गन्थेत्या᳚ - ज॒गन्थ॑ ।  । स॒मु॒द्रे । त्वा॒ । नृ॒मणा॒ इति॑ नृ - मनाः᳚ । अ॒फ्स्वित्य॑प्- सु । अ॒न्तः । नृ॒चक्षा॒ इति॑ नृ-चक्षाः᳚ । ई॒धे॒ । दि॒वः । अ॒ग्ने॒ । ऊधन्न्॑ ।  । तृ॒तीये᳚ । त्वा॒ ।  6 ( 50) 

TS 4.2.2.2  
रज॑सि । त॒स्थि॒वाꣳस᳚म् । ऋ॒तस्य॑ । योनौ᳚ । म॒हि॒षाः । अ॒हि॒न्व॒न्न् ।  । अक्र॑न्दत् । अ॒ग्निः । स्त॒नयन्न्॑ । इ॒व॒ । द्यौः । क्षाम॑ । रेरि॑हत् । वी॒रुधः॑ । स॒म॒ञ्जन्निति॑ सं - अ॒ञ्जन्न् ।  । स॒द्यः । ज॒ज्ञा॒नः । वीति॑ । हि । ई॒म् । इ॒द्धः । अख्य॑त् । एति॑ । रोद॑सी॒ इति॑ । भा॒नुना᳚ । भा॒ति॒ । अ॒न्तः ।  । उ॒शिक् । पा॒व॒कः । अ॒र॒तिः । सु॒मे॒धा इति॑ सु - मे॒धाः । मर्ते॑षु । अ॒ग्निः । अ॒मृतः॑ । नीति॑ । धा॒यि॒ ।  । इय॑र्ति । धू॒मम् । अ॒रु॒षम् । भरि॑भ्रत् । उदिति॑ । शु॒क्रेण॑ । शो॒चिषा᳚ । द्याम् । इन॑क्षत् ।  । विश्व॑स्य । के॒तुः । भुव॑नस्य । गर्भः॑ । एति॑ ।  7 ( 50) 

TS 4.2.2.3  
रोद॑सी॒ इति॑ । अ॒पृ॒णा॒त् । जाय॑मानः ।  । वी॒डुम् । चि॒त् । अद्रि᳚म् । अ॒भि॒न॒त् । प॒रा॒यन्निति॑ परा - यन्न् । जनाः᳚ । यत् । अ॒ग्निम् । अय॑जन्त । पञ्च॑ ।  । श्री॒णाम् । उ॒दा॒रः । ध॒रुणः॑ । र॒यी॒णाम् । म॒नी॒षाणा᳚म् । प्रार्प॑ण॒ इति॑ प्र - अर्प॑णः । सोम॑गोपा॒ इति॒ सोम॑ - गो॒पाः॒ ।  । वसोः᳚ । सू॒नुः । सह॑सः । अ॒फ्स्वित्य॑प्- सु । राजा᳚ । वीति॑ । भा॒ति॒ । अग्रे᳚ । उ॒षसा᳚म् । इ॒धा॒नः ।  । यः । ते॒ । अ॒द्य । कृ॒णव॑त् । भ॒द्र॒शो॒च॒ इति॑ भद्र - शो॒चे॒ । अ॒पू॒पम् । दे॒व॒ । घृ॒तव॑न्त॒मिति॑ घृ॒त - व॒न्त॒म् । अ॒ग्ने॒ ।  । प्रेति॑ । तम् । न॒य॒ । प्र॒त॒रामिति॑ प्र - त॒राम् । वस्यः॑ । अच्छ॑ । अ॒भीति॑ । द्यु॒म्नम् । दे॒वभ॑क्त॒मिति॑ दे॒व - भ॒क्त॒म् । य॒वि॒ष्ठ॒ ।  । एति॑ ।  8 ( 50) 

TS 4.2.2.4  
तम् । भ॒ज॒ । सौ॒श्र॒व॒सेषु॑ । अ॒ग्ने॒ । उ॒क्थ उ॑क्थ॒ इत्यु॒क्थे - उ॒क्थे॒ । एति॑ । भ॒ज॒ । श॒स्यमा॑ने ।  । प्रि॒यः । सूर्ये᳚ । प्रि॒यः । अ॒ग्ना । भ॒वा॒ति॒ । उदिति॑ । जा॒तेन॑ । भि॒नद॑त् । उदिति॑ । जनि॑त्वैः ।  । त्वाम् । अ॒ग्ने॒ । यज॑मानाः । अन्विति॑ । द्यून् । विश्वा᳚ । वसू॑नि । द॒धि॒रे॒ । वार्या॑णि ।  । त्वया᳚ । स॒ह । द्रवि॑णम् । इ॒च्छमा॑नाः । व्र॒जम् । गोम॑न्त॒मिति॒ गो - म॒न्त॒म् । उ॒शिजः॑ । वीति॑ । व॒व्रुः॒ ।  । दृ॒शा॒नः । रु॒क्मः । उ॒र्व्या । वीति॑ । अ॒द्यौ॒त् । दु॒र्मर्.ष॒मिति॑ दुः - मर्.ष᳚म् । आयुः॑ । श्रि॒ये । रु॒चा॒नः ।  । अ॒ग्निः । अ॒मृतः॑ । अ॒भ॒व॒त् । वयो॑भि॒रिति॒ वयः॑ - भिः॒ । यत् ( ) । ए॒न॒म् । द्यौः । अज॑नयत् । सु॒रेता॒ इति॑ सु - रेताः᳚ ।  ।  9 ( 54) 

TS 4.2.3.1  
अन्न॑पत॒ इत्यन्न॑ - प॒ते॒ । अन्न॑स्य । नः॒ । दे॒हि॒ । अ॒न॒मी॒वस्य॑ । शु॒ष्मिणः॑ ।  । प्रेति॑ । प्र॒दा॒तार॒मिति॑ प्र - दा॒तार᳚म् । ता॒रि॒षः॒ । ऊर्ज᳚म् । नः॒ । धे॒हि॒ । द्वि॒पद॒ इति॑ द्वि - पदे᳚ । चतु॑ष्पद॒ इति॒ चतुः॑ - प॒दे॒ ।  । उदिति॑ । उ॒ । त्वा॒ । विश्वे᳚ । दे॒वाः । अग्ने᳚ । भर॑न्तु । चित्ति॑भि॒रिति॒ चित्ति॑ - भिः॒ ।  । सः । नः॒ । भ॒व॒ । शि॒वत॑म॒ इति॑ शि॒व - त॒मः॒ । सु॒प्रती॑क॒ इति॑ सु - प्रती॑कः । वि॒भाव॑सु॒रिति॑ वि॒भा-व॒सुः॒ ।  । प्रेति॑ । इत् । अ॒ग्ने॒ । ज्योति॑ष्मान् । या॒हि॒ । शि॒वेभिः॑ । अ॒र्चिभि॒रित्य॒र्चि - भिः॒ । त्वम् ।  । बृ॒हद्भि॒रिति॑ बृ॒हत् - भिः॒ । भा॒नुभि॒रिति॑ भा॒नु - भिः॒ । भासन्न्॑ । मा । हिꣳ॒॒सीः॒ । त॒नुवा᳚ । प्र॒जा इति॑ प्र - जाः ।  । स॒मिधेति॑ सं - इधा᳚ । अ॒ग्निम् । दु॒व॒स्य॒त॒ । घृ॒तैः । बो॒ध॒य॒त॒ । अति॑थिम् ।  । एति॑ ।  10 ( 50) 

TS 4.2.3.2  
अ॒स्मि॒न्न् । ह॒व्या । जु॒हो॒त॒न॒ ।  । प्रप्रेति॒ प्र - प्र॒ । अ॒यम् । अ॒ग्निः । भ॒र॒तस्य॑ । शृ॒ण्वे॒ । वीति॑ । यत् । सूर्यः॑ । न । रोच॑ते । बृ॒हत् । भाः ।  । अ॒भीति॑ । यः । पू॒रुम् । पृत॑नासु । त॒स्थौ । दी॒दाय॑ । दैव्यः॑ । अति॑थिः । शि॒वः । नः॒ ।  । आपः॑ । दे॒वीः॒ । प्रतीति॑ । गृ॒ह्णी॒त॒ । भस्म॑ । ए॒तत् । स्यो॒ने । कृ॒णु॒द्ध्व॒म् । सु॒र॒भौ । उ॒ । लो॒के ।  । तस्मै᳚ । न॒म॒न्ता॒म् । जन॑यः । सु॒पत्नी॒रिति॑ सु - पत्नीः᳚ । मा॒ता । इ॒व॒ । पु॒त्रम् । बि॒भृ॒त । स्विति॑ । ए॒न॒म् ।  । अ॒फ्स्वित्य॑प् - सु । अ॒ग्ने॒ । सधिः॑ । तव॑ ।  11 ( 50) 

TS 4.2.3.3  
सः । ओष॑धीः । अन्विति॑ । रु॒द्ध्य॒से॒ ।  । गर्भे᳚ । सन्न् । जा॒य॒से॒ । पुनः॑ ।  । गर्भः॑ । अ॒सि॒ । ओष॑धीनाम् । गर्भः॑ । वन॒स्पती॑नाम् ।  । गर्भः॑ । विश्व॑स्य । भू॒तस्य॑ । अग्ने᳚ । गर्भः॑ । अ॒पाम् । अ॒सि॒ ।  । प्र॒सद्येति॑ प्र - सद्य॑ । भस्म॑ना । योनि᳚म् । अ॒पः । च॒ । पृ॒थि॒वीम् । अ॒ग्ने॒ ।  । सꣳ॒॒सृज्येति॑ सं - सृज्य॑ । मा॒तृभि॒रिति॑ मा॒तृ - भिः॒ । त्वम् । ज्योति॑ष्मान् । पुनः॑ । एति॑ । अ॒स॒दः॒ ।  । पुनः॑ । आ॒सद्येत्या᳚-सद्य॑ । सद॑नम् । अ॒पः । च॒ । पृ॒थि॒वीम् । अ॒ग्ने॒ ।  । शेषे᳚ । मा॒तुः । यथा᳚ । उ॒पस्थ॒ इत्यु॒प - स्थे॒ । अ॒न्तः । अ॒स्याम् । शि॒वत॑म॒ इति॑ शि॒व - त॒मः॒ ।  । पुनः॑ । ऊ॒र्जा ।  12 ( 50) 

TS 4.2.3.4  
नीति॑ । व॒र्त॒स्व॒ । पुनः॑ । अ॒ग्ने॒ । इ॒षा । आयु॑षा ।  । पुनः॑ । नः॒ । पा॒हि॒ । वि॒श्वतः॑ ।  । स॒ह । र॒य्या । नीति॑ । व॒र्त॒स्व॒ । अग्ने᳚ । पिन्व॑स्व । धार॑या ।  । वि॒श्वफ्स्नि॒येति॑ वि॒श्व - फ्स्नि॒या॒ । वि॒श्वतः॑ । परि॑ ।  । पुनः॑ । त्वा॒ । आ॒दि॒त्याः । रु॒द्राः । वस॑वः । समिति॑ । इ॒न्ध॒ता॒म् । पुनः॑ । ब्र॒ह्माणः॑ । व॒सु॒नी॒थेति॑ वसु-नी॒थ॒ । य॒ज्ञैः ।  । घृ॒तेन॑ । त्वम् । त॒नुवः॑ । व॒र्द्ध॒य॒स्व॒ । स॒त्याः । स॒न्तु॒ । यज॑मानस्य । कामाः᳚ ।  । बोध॑ । नः॒ । अ॒स्य । वच॑सः । य॒वि॒ष्ठ॒ । मꣳहि॑ष्ठस्य । प्रभृ॑त॒स्येति॒ प्र - भृ॒त॒स्य॒ । स्व॒धा॒व॒ इति॑ स्वधा - वः॒ ।  । पीय॑ति । त्वः॒ । अन्विति॑ ( ) । त्वः॒ । गृ॒णा॒ति॒ । व॒न्दारुः॑ । ते॒ । त॒नुव᳚म् । व॒न्दे॒ । अ॒ग्ने॒ ।  । सः । बो॒धि॒ । सू॒रिः । म॒घवेति॑ म॒घ - वा॒ । व॒सु॒दावेति॑ वसु - दावा᳚ । वसु॑पति॒रिति॒ वसु॑ - प॒तिः॒ ।  । यु॒यो॒धि । अ॒स्मत् । द्वेषाꣳ॑सि ।  ।  13 ( 66) 

TS 4.2.4.1  
अपेति॑ । इ॒त॒ । वीति॑ । इ॒त॒ । वीति॑ । च॒ । स॒र्प॒त॒ । अतः॑ । ये । अत्र॑ । स्थ । पु॒रा॒णाः । ये । च॒ । नूत॑नाः ।  । अदा᳚त् । इ॒दम् । य॒मः । अ॒व॒सान॒मित्य॑व - सान᳚म् । पृ॒थि॒व्याः । अक्रन्न्॑ । इ॒मम् । पि॒तरः॑ । लो॒कम् । अ॒स्मै॒ ।  । अ॒ग्नेः । भस्म॑ । अ॒सि॒ । अ॒ग्नेः । पुरी॑षम् । अ॒सि॒ । सं॒.ज्ञान॒मिति॑ सं - ज्ञान᳚म् । अ॒सि॒ । का॒म॒धर॑ण॒मिति॑ काम - धर॑णम् । मयि॑ । ते॒ । का॒म॒धर॑ण॒मिति॑ काम - धर॑णम् । भू॒या॒त् ।  । समिति॑ । याः । वः॒ । प्रि॒याः । त॒नुवः॑ । समिति॑ । प्रि॒या । हृद॑यानि । वः॒ ।  । आ॒त्मा । वः॒ । अ॒स्तु॒ ।  14 ( 50) 

TS 4.2.4.2  
संप्रि॑य॒ इति॒ सं-प्रि॒यः॒ । संप्रि॑या॒ इति॒ सं - प्रि॒याः॒ । त॒नुवः॑ । मम॑ ।  । अ॒यम् । सः । अ॒ग्निः । यस्मिन्न्॑ । सोम᳚म् । इन्द्रः॑ । सु॒तम् । द॒धे । ज॒ठरे᳚ । वा॒व॒शा॒नः ।  । स॒ह॒स्रिय᳚म् । वाज᳚म् । अत्य᳚म् । न । सप्ति᳚म् । स॒स॒वानिति॑ स - स॒वान् । सन्न् । स्तू॒य॒से॒ । जा॒त॒वे॒द॒ इति॑ जात - वे॒दः॒ ।  । अग्ने᳚ । दि॒वः । अर्ण᳚म् । अच्छ॑ । जि॒गा॒सि॒ । अच्छ॑ । दे॒वान् । ऊ॒चि॒षे॒ । धिष्णि॑याः । ये ।  । याः । प॒रस्ता᳚त् । रो॒च॒ने । सूर्य॑स्य । याः । च॒ । अ॒वस्ता᳚त् । उ॒प॒तिष्ठ॑न्त॒ इत्यु॑प - तिष्ठ॑न्ते । आपः॑ ।  । अग्ने᳚ । यत् । ते॒ । दि॒वि । वर्चः॑ । पृ॒थि॒व्याम् । यत् । ओष॑धीषु ।  15 ( 50) 

TS 4.2.4.3  
अ॒फ्स्वित्य॑प् - सु । वा॒ । य॒ज॒त्र॒ ।  । येन॑ । अ॒न्तरि॑क्षम् । उ॒रु । आ॒त॒तन्थेत्या᳚ - त॒तन्थ॑ । त्वे॒षः । सः । भा॒नुः । अ॒र्ण॒वः । नृ॒चक्षा॒ इति॑ नृ - चक्षाः᳚ ।  । पु॒री॒ष्या॑सः । अ॒ग्नयः॑ । प्रा॒व॒णेभि॒रिति॑ प्र - व॒नेभिः॑ । स॒जोष॑स॒ इति॑ स - जोष॑सः ।  । जु॒षन्ता᳚म् । ह॒व्यम् । आहु॑त॒मित्या - हु॒त॒म् । अ॒न॒मी॒वाः । इषः॑ । म॒हीः ।  । इडा᳚म् । अ॒ग्ने॒ । पु॒रु॒दꣳस॒मिति॑ पुरु - दꣳस᳚म् । स॒निम् । गोः । श॒श्व॒त्त॒ममिति॑ शश्वत् - त॒मम् । हव॑मानाय । सा॒ध॒ ।  । स्यात् । नः॒ । सू॒नुः । तन॑यः । वि॒जावेति॑ वि - जावा᳚ । अग्ने᳚ । सा । ते॒ । सु॒म॒तिरिति॑ सु-म॒तिः । भू॒तु॒ । अ॒स्मे इति॑ ।  । अ॒यम् । ते॒ । योनिः॑ । ऋ॒त्वियः॑ । यतः॑ । जा॒तः । अरो॑चथाः ।  । तम् । जा॒नन्न् ।  16 ( 50) 

TS 4.2.4.4  
अ॒ग्ने॒ । एति॑ । रो॒ह॒ । अथ॑ । नः॒ । व॒र्द्ध॒य॒ । र॒यिम् ।  । चित् । अ॒सि॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । प॒रि॒चिदिति॑ परि - चित् । अ॒सि॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । लो॒कम् । पृ॒ण॒ । छि॒द्रम् । पृ॒ण॒ । अथो॒ इति॑ । सी॒द॒ । शि॒वा । त्वम् ।  । इ॒न्द्रा॒ग्नी इती᳚न्द्र - अ॒ग्नी । त्वा॒ । बृह॒स्पतिः॑ । अ॒स्मिन्न् । योनौ᳚ । अ॒सी॒ष॒द॒न्न् ।  । ताः । अ॒स्य॒ । सूद॑दोहस॒ इति॒ सूद॑ - दो॒ह॒सः॒ । सोम᳚म् । श्री॒ण॒न्ति॒ । पृश्न॑यः ।  । जन्मन्न्॑ । दे॒वाना᳚म् । विशः॑ । त्रि॒षु । एति॑ । रो॒च॒ने । दि॒वः ।  ।  17 ( 48) 

TS 4.2.5.1  
समिति॑ । इ॒त॒म् । समिति॑ । क॒ल्पे॒था॒म् । संप्रि॑या॒विति॒ सं - प्रि॒यौ॒ । रो॒चि॒ष्णू इति॑ । सु॒म॒न॒स्यमा॑ना॒विति॑ सु - म॒न॒स्यमा॑नौ ।  । इष᳚म् । ऊर्ज᳚म् । अ॒भीति॑ । सं॒ॅवसा॑ना॒विति॑ सं - वसा॑नौ । समिति॑ । वा॒म् । मनाꣳ॑सि । समिति॑ । व्र॒ता । समिति॑ । उ॒ । चि॒त्तानि॑ । एति॑ । अ॒क॒र॒म् ।  । अग्ने᳚ । पु॒री॒ष्य॒ । अ॒धि॒पा इत्य॑धि - पाः । भ॒व॒ । त्वम् । नः॒ ।  । इष᳚म् । ऊर्ज᳚म् । यज॑मानाय । धे॒हि॒ ।  । पु॒री॒ष्यः॑ । त्वम् । अ॒ग्ने॒ । र॒यि॒मानिति॑ रयि - मान् । पु॒ष्टि॒मानिति॑ पुष्टि-मान् । अ॒सि॒ ।  । शि॒वाः । कृ॒त्वा । दिशः॑ । सर्वाः᳚ । स्वाम् । योनि᳚म् । इ॒ह । एति॑ । अ॒स॒दः॒ ।  । भव॑तम् । नः॒ । सम॑नसा॒विति॒ स - म॒न॒सौ॒ । समो॑कसा॒विति॒ सं - ओ॒क॒सौ॒ ।  18 ( 50) 

TS 4.2.5.2  
अ॒रे॒पसौ᳚ ।  । मा । य॒ज्ञम् । हिꣳ॒॒सि॒ष्ट॒म् । मा । य॒ज्ञप॑ति॒मिति॑ य॒ज्ञ - प॒ति॒म् । जा॒त॒वे॒द॒सा॒विति॑ जात - वे॒द॒सौ॒ । शि॒वौ । भ॒व॒त॒म् । अ॒द्य । नः॒ ।  । मा॒ता । इ॒व॒ । पु॒त्रम् । पृ॒थि॒वी । पु॒री॒ष्य᳚म् । अ॒ग्निम् । स्वे । योनौ᳚ । अ॒भाः॒ । उ॒खा ।  । ताम् । विश्वैः᳚ । दे॒वैः । ऋ॒तुभि॒रित्यृ॒तु - भिः॒ । सं॒ॅवि॒दा॒न इति॑ सं - वि॒दा॒नः । प्र॒जाप॑ति॒रिति॑ प्र॒जा - प॒तिः॒ । वि॒श्वक॒र्मेति॑ वि॒श्व - क॒र्मा॒ । वीति॑ । मु॒ञ्च॒तु॒ ।  । यत् । अ॒स्य । पा॒रे । रज॑सः । शु॒क्रम् । ज्योतिः॑ । अजा॑यत ।  । तत् । नः॒ । प॒र्॒.ष॒त् । अतीति॑ । द्विषः॑ । अग्ने᳚ । वै॒श्वा॒न॒र॒ । स्वाहा᳚ ।  । नमः॑ । स्विति॑ । ते॒ । नि॒र्॒.ऋ॒त॒ इति॑ निः - ऋ॒ते॒ । वि॒श्व॒रू॒प॒ इति॑ विश्व - रू॒पे॒ ।  19 ( 50) 

TS 4.2.5.3  
अ॒य॒स्मय᳚म् । वीति॑ । चृ॒त॒ । ब॒न्धम् । ए॒तम् ।  । य॒मेन॑ । त्वम् । य॒म्या᳚ । सं॒ॅवि॒दा॒नेति॑ सं - वि॒दा॒ना । उ॒त्त॒ममित्यु॑त् - त॒मम् । नाक᳚म् । अधीति॑ । रो॒ह॒य॒ । इ॒मम् ।  । यत् । ते॒ । दे॒वी । निर्.ऋ॑ति॒रिति॒ निः - ऋ॒तिः॒ । आ॒ब॒बन्धेत्या᳚ - ब॒बन्ध॑ । दाम॑ । ग्री॒वासु॑ । अ॒वि॒च॒र्त्यमित्य॑वि - च॒र्त्यम् ।  । इ॒दम् । ते॒ । तत् । वीति॑ । स्या॒मि॒ । आयु॑षः । न । मद्ध्या᳚त् । अथ॑ । जी॒वः । पि॒तुम् । अ॒द्धि॒ । प्रमु॑क्त॒ इति॒ प्र - मु॒क्तः॒ ।  । यस्याः᳚ । ते॒ । अ॒स्याः । क्रू॒रे । आ॒सन्न् । जु॒होमि॑ । ए॒षाम् । ब॒न्धाना᳚म् । अ॒व॒सर्ज॑ना॒येत्य॑व-सर्ज॑नाय ।  । भूमिः॑ । इति॑ । त्वा॒ । जनाः᳚ । वि॒दुः । निर्.ऋ॑ति॒रिति॒ निः - ऋ॒तिः॒ ।  20 ( 50) 

TS 4.2.5.4  
इति॑ । त्वा॒ । अ॒हम् । परीति॑ । वे॒द॒ । वि॒श्वतः॑ ।  । असु॑न्वन्तम् । अय॑जमानम् । इ॒च्छ॒ । स्ते॒नस्य॑ । इ॒त्याम् । तस्क॑रस्य । अन्विति॑ । ए॒षि॒ ।  । अ॒न्यम् । अ॒स्मत् । इ॒च्छ॒ । सा । ते॒ । इ॒त्या । नमः॑ । दे॒वि॒ । नि॒र्॒.ऋ॒त॒ इति॑ निः - ऋ॒ते॒ । तुभ्य᳚म् । अ॒स्तु॒ ।  । दे॒वीम् । अ॒हम् । निर्.ऋ॑ति॒मिति॒ निः- ऋ॒ति॒म् । वन्द॑मानः । पि॒ता । इ॒व॒ । पु॒त्रम् । द॒स॒ये॒ । वचो॑भि॒रिति॒ वचः॑ - भिः॒ ।  । विश्व॑स्य । या । जाय॑मानस्य । वेद॑ । शिरः॑शिर॒ इति॒ शिरः॑-शि॒रः॒ । प्रतीति॑ । सू॒री । वीति॑ । च॒ष्टे॒ ।  । नि॒वेश॑न॒ इति॑ नि - वेश॑नः । स॒ङ्गम॑न॒ इति॑ सं - गम॑नः । वसू॑नाम् । विश्वा᳚ । रू॒पा । अ॒भीति॑ । च॒ष्टे॒ ।  21 ( 50) 

TS 4.2.5.5  
शची॑भि॒रिति॒ शचि॑ - भिः॒ ।  । दे॒वः । इ॒व॒ । स॒वि॒ता । स॒त्यध॒र्मेति॑ स॒त्य - ध॒र्मा॒ । इन्द्रः॑ । न । त॒स्थौ॒ । स॒म॒र इति॑ सं - अ॒रे । प॒थी॒नाम् ।  । समिति॑ । व॒र॒त्राः । द॒धा॒त॒न॒ । निरिति॑ । आ॒हा॒वानित्या᳚ - हा॒वान् । कृ॒णो॒त॒न॒ ।  । सि॒ञ्चाम॑है । अ॒व॒टम् । उ॒द्रिण᳚म् । व॒यम् । विश्वा᳚ । अहा᳚ । अद॑स्तम् । अक्षि॑तम् ।  । निष्कृ॑ताहाव॒मिति॒ निष्कृ॑त - आ॒हा॒व॒म् । अ॒व॒टम् । सु॒व॒र॒त्रमिति॑ सु - व॒र॒त्रम् । सु॒षे॒च॒नमिति॑ सु - से॒च॒नम् ।  । उ॒द्रिण᳚म् । सि॒ञ्चे॒ । अक्षि॑तम् ।  । सीरा᳚ । यु॒ञ्ज॒न्ति॒ । क॒वयः॑ । यु॒गा । वीति॑ । त॒न्व॒ते॒ । पृथ॑क् ।  । धीराः᳚ । दे॒वेषु॑ । सु॒म्न॒या ।  । यु॒नक्त॑ । सीरा᳚ । वीति॑ । यु॒गा । त॒नो॒त॒ । कृ॒ते । योनौ᳚ । व॒प॒त॒ । इ॒ह ।  22 ( 50) 

TS 4.2.5.6  
बीज᳚म् ।  । गि॒रा । च॒ । श्रु॒ष्टिः । सभ॑रा॒ इति॒ स-भ॒राः॒ । अस॑त् । नः॒ । नेदी॑यः । इत् । सृ॒ण्या᳚ । प॒क्वम् । एति॑ । अ॒य॒त् ।  । लाङ्ग॑लम् । पवी॑रवम् । सु॒शेव॒मिति॑ सु - शेव᳚म् । सु॒म॒तिथ्स॒र्विति॑ सुम॒ति - थ्स॒रु॒ ।  । उदिति॑ । इत् । कृ॒ष॒ति॒ । गाम् । अवि᳚म् । प्र॒फ॒र्व्य॑मिति॑ प्र-फ॒र्व्य᳚म् । च॒ । पीव॑रीम् ।  । प्र॒स्थाव॒दिति॑ प्र॒स्थ-व॒त् । र॒थ॒वाह॑न॒मिति॑ रथ - वाह॑नम् ।  । शु॒नम् । नः॒ । फालाः᳚ । वीति॑ । तु॒द॒न्तु॒ । भूमि᳚म् । शु॒नम् । की॒नाशाः᳚ । अ॒भीति॑ । य॒न्तु॒ । वा॒हान् ।  । शु॒नम् । प॒र्जन्यः॑ । मधु॑ना । पयो॑भि॒रिति॒ पयः॑ - भिः॒ । शुना॑सीरा । शु॒नम् । अ॒स्मासु॑ । ध॒त्त॒म् ।  । काम᳚म् । का॒म॒दु॒घ॒ इति॑ काम - दु॒घे॒ । धु॒क्ष्व॒ । मि॒त्राय॑ ( ) । वरु॑णाय । च॒ ।  । इन्द्रा॑य । अ॒ग्नये᳚ । पू॒ष्णे । ओष॑धीभ्य॒ इत्योष॑धि - भ्यः॒ । प्र॒जाभ्य॒ इति॑ प्र - जाभ्यः॑ ।  । घृ॒तेन॑ । सीता᳚ । मधु॑ना । सम॒क्तेति॒ सम् - अ॒क्ता॒ । विश्वैः᳚ । दे॒वैः । अनु॑म॒तेत्यनु॑-म॒ता॒ । म॒रुद्भि॒रिति॑ म॒रुत् -भिः॒ ।  । ऊर्ज॑स्वती । पय॑सा । पिन्व॑माना । अ॒स्मान् । सी॒ते॒ । पय॑सा । अ॒भ्याव॑वृ॒थ्स्वेत्य॑भि - आव॑वृथ्स्व ।  ।  23 ( 72) 

TS 4.2.6.1  
याः । जा॒ताः । ओष॑धयः । दे॒वेभ्यः॑ । त्रि॒यु॒गमिति॑ त्रि-यु॒गम् । पु॒रा ।  । मन्दा॑मि । ब॒भ्रूणा᳚म् । अ॒हम् । श॒तम् । धामा॑नि । स॒प्त । च॒ ।  । श॒तम् । वः॒ । अं॒ब॒ । धामा॑नि । स॒हस्र᳚म् । उ॒त । वः॒ । रुहः॑ ।  । अथ॑ । श॒त॒क्र॒त्व॒ इति॑ शत - क्र॒त्वः॒ । यू॒यम् । इ॒मम् । मे॒ । अ॒ग॒दम् । कृ॒त॒ ।  । पुष्पा॑वती॒रिति॒ पुष्प॑-व॒तीः॒ । प्र॒सूव॑ती॒रिति॑ प्र - सूव॑तीः । फ॒लिनीः᳚ । अ॒फ॒लाः । उ॒त ।  । अश्वाः᳚ । इ॒व॒ । स॒जित्व॑री॒रिति॑ स - जित्व॑रीः । वी॒रुधः॑ । पा॒र॒यि॒ष्णवः॑ ।  । ओष॑धीः । इति॑ । मा॒त॒रः॒ । तत् । वः॒ । दे॒वीः॒ । उपेति॑ । ब्रु॒वे॒ ।  । रपाꣳ॑सि । वि॒घ्न॒तीरिति॑ वि - घ्न॒तीः । इ॒त॒ । रपः॑ ।  24 ( 50) 

TS 4.2.6.2  
चा॒तय॑मानाः ।  । अ॒श्व॒त्थे । वः॒ । नि॒षद॑न॒मिति॑ नि - सद॑नम् । प॒र्णे । वः॒ । व॒स॒तिः । कृ॒ता ।  । गो॒भाज॒ इति॑ गो - भाजः॑ । इत् । किल॑ । अ॒स॒थ॒ । यत् । स॒नव॑थ । पूरु॑षम् ।  । यत् । अ॒हम् । वा॒जयन्न्॑ । इ॒माः । ओष॑धीः । हस्ते᳚ । आ॒द॒ध इत्या᳚-द॒धे ।  । आ॒त्मा । यक्ष्म॑स्य । न॒श्य॒ति॒ । पु॒रा । जी॒व॒गृभ॒ इति॑ जीव - गृभः॑ । य॒था॒ ।  । यत् । ओष॑धयः । स॒ङ्गच्छ॑न्त॒ इति॑ सं - गच्छ॑न्ते । राजा॑नः । समि॑ता॒विति॒ सं - इ॒तौ॒ । इ॒व॒ ।  । विप्रः॑ । सः । उ॒च्य॒ते॒ । भि॒षक् । र॒क्षो॒हेति॑ रक्षः - हा । अ॒मी॒व॒चात॑न॒ इत्य॑मीव - चात॑नः ।  । निष्कृ॑ति॒रिति॒ निः-कृ॒तिः॒ । नाम॑ । वः॒ । मा॒ता । अथ॑ । यू॒यम् । स्थ॒ । सङ्कृ॑ती॒रिति॒ सं - कृ॒तीः॒ ।  । स॒राः । प॒त॒त्रिणीः᳚ ।  25 ( 50) 

TS 4.2.6.3  
स्थ॒न॒ । यत् । आ॒मय॑ति । निरिति॑ । कृ॒त॒ ।  । अ॒न्या । वः॒ । अ॒न्याम् । अ॒व॒तु॒ । अ॒न्या । अ॒न्यस्याः᳚ । उपेति॑ । अ॒व॒त॒ ।  । ताः । सर्वाः᳚ । ओष॑धयः । सं॒ॅवि॒दा॒ना इति॑ सं - वि॒दा॒नाः । इ॒दम् । मे॒ । प्रेति॑ । अ॒व॒त॒ । वचः॑ ।  । उदिति॑ । शुष्माः᳚ । ओष॑धीनां । गावः॑ । गो॒ष्ठादिति॑ गो - स्थात् । इ॒व॒ । ई॒र॒ते॒ ।  । धन᳚म् । स॒नि॒ष्यन्ती॑नाम् । आ॒त्मान᳚म् । तव॑ । पू॒रु॒ष॒ ।  । अतीति॑ । विश्वाः᳚ । प॒रि॒ष्ठा इति॑ परि - स्थाः । स्ते॒नः । इ॒व॒ । व्र॒जम् । अ॒क्र॒मुः॒ ।  । ओष॑धयः । प्रेति॑ । अ॒चु॒च्य॒वुः॒ । यत् । किम् । च॒ । त॒नुवा᳚म् । रपः॑ ।  । याः ।  26 ( 50) 

TS 4.2.6.4  
ते॒ । आ॒त॒स्थुरित्या᳚ - त॒स्थुः । आ॒त्मान᳚म् । याः । आ॒वि॒वि॒शुरित्या᳚-वि॒वि॒शुः । परुः॑ परु॒रिति॒ परुः॑ - प॒रुः॒ ।  । ताः । ते॒ । यक्ष्म᳚म् । वीति॑ । बा॒ध॒न्ता॒म् । उ॒ग्रः । म॒द्ध्य॒म॒शीरिति॑ मद्ध्यम - शीः । इ॒व॒ ।  । सा॒कम् । य॒क्ष्म॒ । प्रेति॑ । प॒त॒ । श्ये॒नेन॑ । कि॒कि॒दी॒विना᳚ ।  । सा॒कम् । वात॑स्य । ध्राज्या᳚ । सा॒कम् । न॒श्य॒ । नि॒हाक॒येति॑ नि - हाक॑या ।  । अ॒श्वा॒व॒तीमित्य॑श्व - व॒तीम् । सो॒म॒व॒तीमिति॑ सोम - व॒तीम् । ऊ॒र्जय॑न्तीम् । उदो॑जस॒मित्युत् - ओ॒ज॒स॒म् ।  । एति॑ । वि॒थ्सि॒ । सर्वाः᳚ । ओष॑धीः । अ॒स्मै । अ॒रि॒ष्टता॑तय॒ इत्य॑रि॒ष्ट - ता॒त॒ये॒ ।  । याः । फ॒लिनीः᳚ । याः । अ॒फ॒लाः । अ॒पु॒ष्पाः । याः । च॒ । पु॒ष्पिणीः᳚ ।  । बृह॒स्पति॑प्रसूता॒ इति॒ बृह॒स्पति॑ - प्र॒सू॒ताः॒ । ताः । नः॒ । मु॒ञ्च॒न्तु॒ । अꣳह॑सः ।  । याः ।  27 ( 50) 

TS 4.2.6.5  
ओष॑धयः । सोम॑राज्ञी॒रिति॒ सोम॑ - रा॒ज्ञीः॒ । प्रवि॑ष्टा॒ इति॒ प्र-वि॒ष्टाः॒ । पृ॒थि॒वीम् । अनु॑ ।  । तासां᳚ । त्वम् । अ॒सि॒ । उ॒त्त॒मेत्यु॑त्- त॒मा । प्रेति॑ । नः॒ । जी॒वात॑वे । सु॒व॒ ।  । अ॒व॒पत॑न्ती॒रित्य॑व - पत॑न्तीः । अ॒व॒द॒न्न् । दि॒वः । ओष॑दयः । परि॑ ।  । यम् । जी॒वम् । अ॒श्नवा॑महै । न । सः । रि॒ष्या॒ति॒ । पूरु॑षः ।  । याः । च॒ । इ॒दम् । उ॒प॒शृ॒ण्वन्तीत्यु॑प-शृ॒ण्वन्ति॑ । याः । च॒ । दू॒रम् । परा॑गता॒ इति॒ परा᳚ - ग॒ताः॒ ।  । इ॒ह । स॒ङ्गत्येति॑ सं - गत्य॑ । ताः । सर्वाः᳚ । अ॒स्मै । समिति॑ । द॒त्त॒ । भे॒ष॒जम् ।  । मा । वः॒ । रि॒ष॒त् । ख॒नि॒ता । यस्मै᳚ । च॒ । अ॒हम् । खना॑मि । वः॒ ( ) ।  । द्वि॒पदिति॑ द्वि-पत् । चतु॑ष्प॒दिति॒ चतुः॑-प॒त् । अ॒स्माक᳚म् । सर्व᳚म् । अ॒स्तु॒ । अना॑तुर॒मित्यना᳚ - तु॒र॒म् ।  । ओष॑धयः । समिति॑ । व॒द॒न्ते॒ । सोमे॑न । स॒ह । राज्ञा᳚ ।  । यस्मै᳚ । क॒रोति॑ । ब्रा॒ह्म॒णः । तम् । रा॒ज॒न्न् । पा॒र॒या॒म॒सि॒ ।  ।  28 ( 68) 

TS 4.2.7.1  
मा । नः॒ । हिꣳ॒॒सी॒त् । ज॒नि॒ता । यः । पृ॒थि॒व्याः । यः । वा॒ । दिव᳚म् । स॒त्यध॒र्मेति॑ स॒त्य - ध॒र्मा॒ । ज॒जान॑ ।  । यः । च॒ । अ॒पः । च॒न्द्राः । बृ॒ह॒तीः । ज॒जान॑ । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । अ॒भ्याव॑र्त॒स्वेत्य॑भि - आव॑र्तस्व । पृ॒थि॒वि॒ । य॒ज्ञेन॑ । पय॑सा । स॒ह ।  । व॒पाम् । ते॒ । अ॒ग्निः । इ॒षि॒तः । अवेति॑ । स॒र्प॒तु॒ ।  । अग्ने᳚ । यत् । ते॒ । शु॒क्रम् । यत् । च॒न्द्रम् । यत् । पू॒तम् । यत् । य॒ज्ञिय᳚म् ।  । तत् । दे॒वेभ्यः॑ । भ॒रा॒म॒सि॒ ।  । इष᳚म् । ऊर्ज᳚म् । अ॒हम् । इ॒तः । एति॑ ।  29 ( 50) 

TS 4.2.7.2  
द॒दे॒ । ऋ॒तस्य॑ । धाम्नः॑ । अ॒मृत॑स्य । योनेः᳚ ।  । एति॑ । नः॒ । गोषु॑ । वि॒श॒तु॒ । एति॑ । ओष॑धीषु । जहा॑मि । से॒दिम् । अनि॑राम् । अमी॑वाम् ।  । अग्ने᳚ । तव॑ । श्रवः॑ । वयः॑ । महि॑ । भ्रा॒ज॒न्ति॒ । अ॒र्चयः॑ । वि॒भा॒व॒सो॒ इति॑ विभा - व॒सो॒ ।  । बृह॑द्भानो॒ इति॒ बृह॑त् - भा॒नो॒ । शव॑सा । वाज᳚म् । उ॒क्थ्य᳚म् । दधा॑सि । दा॒शुषे᳚ । क॒वे॒ ।  । इ॒र॒ज्यन्न् । अ॒ग्ने॒ । प्र॒थ॒य॒स्व॒ । ज॒न्तुभि॒रिति॑ ज॒न्तु-भिः॒ । अ॒स्मे इति॑ । रायः॑ । अ॒म॒र्त्य॒ ।  । सः । द॒र्॒.श॒तस्य॑ । वपु॑षः । वीति॑ । रा॒ज॒सि॒ । पृ॒णक्षि॑ । सा॒न॒सिम् । र॒यिम् ।  । ऊर्जः॑ । न॒पा॒त् । जात॑वेद॒ इति॒ जात॑ - वे॒दः॒ । सु॒श॒स्तिभि॒रिति॑ सुश॒स्ति - भिः॒ । मन्द॑स्व ।  30 ( 50) 

TS 4.2.7.3  
धी॒तिभि॒रिति॑ धी॒ति-भिः॒ । हि॒तः ।  । त्वे इति॑ । इषः॑ । समिति॑ । द॒धुः॒ । भूरि॑रेतस॒ इति॒ भूरि॑ - रे॒त॒सः॒ । चि॒त्रोत॑य॒ इति॑ चि॒त्र - ऊ॒त॒यः॒ । वा॒मजा॑ता॒ इति॑ वा॒म - जा॒ताः॒ ।  । पा॒व॒कव॑र्चा॒ इति॑ पाव॒क - व॒र्चाः॒ । शु॒क्रव॑र्चा॒ इति॑ शु॒क्र - व॒र्चाः॒ । अनू॑नवर्चा॒ इत्यनू॑न - व॒र्चाः॒ । उदिति॑ । इ॒य॒र्॒.षि॒ । भा॒नुना᳚ ।  । पु॒त्रः । पि॒तरा᳚ । वि॒चर॒न्निति॑ वि-चरन्न्॑ । उपेति॑ । अ॒व॒सि॒ । उ॒भे इति॑ । पृ॒ण॒क्षि॒ । रोद॑सी॒ इति॑ ।  । ऋ॒तावा॑न॒मित्यृ॒त - वा॒न॒म् । म॒हि॒षम् । वि॒श्वच॑र्.षणि॒मिति॑ वि॒श्व - च॒र्॒.ष॒णि॒म् । अ॒ग्निम् । सु॒म्नाय॑ । द॒धि॒रे॒ । पु॒रः । जनाः᳚ ।  । श्रुत्क॑र्ण॒मिति॒ श्रुत्-क॒र्ण॒म् । स॒प्रथ॑स्तम॒मिति॑ स॒प्रथः॑-त॒म॒म् । त्वा॒ । गि॒रा । दैव्य᳚म् । मानु॑षा । यु॒गा ।  । नि॒ष्क॒र्तार॒मिति॑ निः - क॒र्तार᳚म् । अ॒द्ध्व॒रस्य॑ । प्रचे॑तस॒मिति॒ प्र - चे॒त॒स॒म् । क्षय॑न्तम् । राध॑से । म॒हे ।  । रा॒तिम् । भृगू॑णाम् । उ॒शिज᳚म् । क॒विक्र॑तु॒मिति॑ क॒वि - क्र॒तु॒म् । पृ॒णक्षि॑ । सा॒न॒सिम् ।  31 ( 50) 

TS 4.2.7.4  
र॒यिम् ।  । चितः॑ । स्थ॒ । प॒रि॒चित॒ इति॑ परि - चितः॑ । ऊ॒र्द्ध्व॒चित॒ इत्यू᳚र्द्ध्व - चितः॑ । श्र॒य॒द्ध्व॒म् । तया᳚ । दे॒वत॑या । अ॒ङ्गि॒र॒स्वत् । ध्रु॒वाः । सी॒द॒त॒ ।  । एति॑ । प्या॒य॒स्व॒ । समिति॑ । ए॒तु॒ । ते॒ । वि॒श्वतः॑ । सो॒म॒ । वृष्णि॑यम् ।  । भव॑ । वाज॑स्य । स॒ङ्ग॒थ इति॑ सं-ग॒थे ।  । समिति॑ । ते॒ । पयाꣳ॑सि । समिति॑ । उ॒ । य॒न्तु॒ । वाजाः᳚ । समिति॑ । वृष्णि॑यानि । अ॒भि॒मा॒ति॒षाह॒ इत्य॑भिमाति - साहः॑ ।  । आ॒प्याय॑मान॒ इत्या᳚ - प्याय॑मानः । अ॒मृता॑य । सो॒म॒ । दि॒वि । श्रवाꣳ॑सि । उ॒त्त॒मानीत्यु॑त् - त॒मानि॑ । धि॒ष्व॒ ।  ।  32 ( 39) 

TS 4.2.8.1  
अ॒भीति॑ । अ॒स्था॒त् । विश्वाः᳚ । पृत॑नाः । अरा॑तीः । तत् । अ॒ग्निः । आ॒ह॒ । तत् । उ॒ । सोमः॑ । आ॒ह॒ ।  । बृह॒स्पतिः॑ । स॒वि॒ता । तत् । मे॒ । आ॒ह॒ । पू॒षा । मा॒ । अ॒धा॒त् । सु॒कृ॒तस्येति॑ सु - कृ॒तस्य॑ । लो॒के ।  । यत् । अक्र॑न्दः । प्र॒थ॒मम् । जाय॑मानः । उ॒द्यन्नित्यु॑त्- यन्न् । स॒मु॒द्रात् । उ॒त । वा॒ । पुरी॑षात् ।  । श्ये॒नस्य॑ । प॒क्षा । ह॒रि॒णस्य॑ । बा॒हू इति॑ । उप॑स्तुत॒मित्युप॑ - स्तु॒त॒म् । जनि॑म । तत् । ते॒ । अ॒र्व॒न्न् ।  । अ॒पाम् । पृ॒ष्ठम् । अ॒सि॒ । योनिः॑ । अ॒ग्नेः । स॒मु॒द्रम् । अ॒भितः॑ । पिन्व॑मानम् ।  । वर्द्ध॑मानम् । म॒हः ।  33 ( 50) 

TS 4.2.8.2  
एति॑ । च॒ । पुष्क॑रम् । दि॒वः । मात्र॑या । व॒रि॒णा । प्र॒थ॒स्व॒ ।  । ब्रह्म॑ । ज॒ज्ञा॒नम् । प्र॒थ॒मम् । पु॒रस्ता᳚त् । वीति॑ । सी॒म॒तः । सु॒रुच॒ इति॑ सु - रुचः॑ । वे॒नः । आ॒वः॒ ।  । सः । बु॒द्ध्नियाः᳚ । उ॒प॒मा इत्युप॑-माः । अ॒स्य॒ । वि॒ष्ठा इति॑ वि-स्थाः । स॒तः । च॒ । योनि᳚म् । अस॑तः । च॒ । विवः॑ ।  । हि॒र॒ण्य॒ग॒र्भ इति॑ हिरण्य - ग॒र्भः । समिति॑ । अ॒व॒र्त॒त । अग्रे᳚ । भू॒तस्य॑ । जा॒तः । पतिः॑ । एकः॑ । आ॒सी॒त् ।  । सः । दा॒धा॒र॒ । पृ॒थि॒वीम् । द्याम् । उ॒त । इ॒माम् । कस्मै᳚ । दे॒वाय॑ । ह॒विषा᳚ । वि॒धे॒म॒ ।  । द्र॒फ्सः । च॒स्क॒न्द॒ । पृ॒थि॒वीम् । अन्विति॑ ।  34 ( 50) 

TS 4.2.8.3  
द्याम् । इ॒मम् । च॒ । योनि᳚म् । अन्विति॑ । यः । च॒ । पूर्वः॑ ।  । तृ॒तीय᳚म् । योनि᳚म् । अन्विति॑ । स॒ञ्चर॑न्त॒मिति॑ सं - चर॑न्तम् । द्र॒फ्सम् । जु॒हो॒मि॒ । अन्विति॑ । स॒प्त । होत्राः᳚ ।  । नमः॑ । अ॒स्तु॒ । स॒र्पेभ्यः॑ । ये । के । च॒ । पृ॒थि॒वीम् । अनु॑ ।  । ये । अ॒न्तरि॑क्षे । ये । दि॒वि । तेभ्यः॑ । स॒र्पेभ्यः॑ । नमः॑ ।  । ये । अ॒दः । रो॒च॒ने । दि॒वः । ये । वा॒ । सूर्य॑स्य । र॒श्मिषु॑ ।  । येषा᳚म् । अ॒फ्स्वित्य॑प्- सु । सदः॑ । कृ॒तम् । तेभ्यः॑ । स॒र्पेभ्यः॑ । नमः॑ ।  । याः । इष॑वः । या॒तु॒धाना॑ना॒मिति॑ यातु - धाना॑नाम् ( ) । ये । वा॒ । वन॒स्पतीन्॑ । अनु॑ ।  । ये । वा॒ । अ॒व॒टेषु॑ । शेर॑ते । तेभ्यः॑ । स॒र्पेभ्यः॑ । नमः॑ ।  ।  35 ( 61) 

TS 4.2.9.1  
ध्रु॒वा । अ॒सि॒ । ध॒रुणा᳚ । अस्तृ॑ता । वि॒श्वक॑र्म॒णेति॑ वि॒श्व - क॒र्म॒णा॒ । सुकृ॒तेति॒ सु - कृ॒ता॒ ।  । मा । त्वा॒ । स॒मु॒द्रः । उदिति॑ । व॒धी॒त् । मा । सु॒प॒र्ण इति॑ सु - प॒र्णः । अव्य॑थमाना । पृ॒थि॒वीम् । दृꣳ॒॒ह॒ ।  । प्र॒जाप॑ति॒रिति॑ प्र॒जा - प॒तिः॒ । त्वा॒ । सा॒द॒य॒तु॒ । पृ॒थि॒व्याः । पृ॒ष्ठे । व्यच॑स्वतीम् । प्रथ॑स्वतीम् । प्रथः॑ । अ॒सि॒ । पृ॒थि॒वी । अ॒सि॒ । भूः । अ॒सि॒ । भूमिः॑ । अ॒सि॒ । अदि॑तिः । अ॒सि॒ । वि॒श्वधा॑या॒ इति॑ वि॒श्व - धा॒याः॒ । विश्व॑स्य । भुव॑नस्य । ध॒र्त्री । पृ॒थि॒वीम् । य॒च्छ॒ । पृ॒थि॒वीम् । दृꣳ॒॒ह॒ । पृ॒थि॒वीम् । मा । हिꣳ॒॒सीः॒ । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । व्या॒नायेति॑ वि - अ॒नाय॑ । उ॒दा॒नायेत्यु॑त् - अ॒नाय॑ । प्र॒ति॒ष्ठाया॒ इति॑ प्रति - स्थायै᳚ ।  36 ( 50) 

TS 4.2.9.2  
च॒रित्रा॑य । अ॒ग्निः । त्वा॒ । अ॒भीति॑ । पा॒तु॒ । म॒ह्या । स्व॒स्त्या । छ॒र्दिषा᳚ । शन्त॑मे॒नेति॒ शं - त॒मे॒न॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ।  । काण्डा᳚त्काण्डा॒दिति॒ काण्डा᳚त् - का॒ण्डा॒त् । प्र॒रोह॒न्तीति॑ प्र - रोह॑न्ती । परु॑षःपरुष॒ इति॒ परु॑षः-प॒रु॒षः॒ । परि॑ ।  । ए॒वा । नः॒ । दू॒र्वे॒ । प्रेति॑ । त॒नु॒ । स॒हस्रे॑ण । श॒तेन॑ । च॒ ।  । या । श॒तेन॑ । प्र॒त॒नोषीति॑ प्र - त॒नोषि॑ । स॒हस्रे॑ण । वि॒रोह॒सीति॑ वि-रोह॑सि ।  । तस्याः᳚ । ते॒ । दे॒वि॒ । इ॒ष्ट॒के॒ । वि॒धेम॑ । ह॒विषा᳚ । व॒यम् ।  । अषा॑ढा । अ॒सि॒ । सह॑माना । सह॑स्व । अरा॑तीः । सह॑स्व । अ॒रा॒ती॒य॒तः । सह॑स्व । पृत॑नाः । सह॑स्व । पृ॒त॒न्य॒तः ।  । स॒हस्र॑वी॒र्येति॑ स॒हस्र॑ - वी॒र्या॒ ।  37 ( 50) 

TS 4.2.9.3  
अ॒सि॒ । सा । मा॒ । जि॒न्व॒ ।  । मधु॑ । वाताः᳚ । ऋ॒ता॒य॒त इत्यृ॑त - य॒ते । मधु॑ । क्ष॒र॒न्ति॒ । सिन्ध॑वः ।  । माद्ध्वीः᳚ । नः॒ । स॒न्तु॒ । ओष॑धीः ।  । मधु॑ । नक्त᳚म् । उ॒त । उ॒षसि॑ । मधु॑म॒दिति॒ मधु॑ - म॒त् । पार्थि॑वम् । रजः॑ ।  । मधु॑ । द्यौः । अ॒स्तु॒ । नः॒ । पि॒ता ।  । मधु॑मा॒निति॒ मधु॑-मा॒न् । नः॒ । वन॒स्पतिः॑ । मधु॑मा॒निति॒ मधु॑ - मा॒न् । अ॒स्तु॒ । सूर्यः॑ ।  । माद्ध्वीः᳚ । गावः॑ । भ॒व॒न्तु॒ । नः॒ ।  । म॒ही । द्यौः । पृ॒थि॒वी । च॒ । नः॒ । इ॒मम् । य॒ज्ञम् । मि॒मि॒क्ष॒ता॒म् ।  । पि॒पृ॒ताम् । नः॒ । भरी॑मभि॒रिति॒ भरी॑म - भिः॒ ।  । तत् । विष्णोः᳚ । प॒र॒मम् ।  38 ( 50) 

TS 4.2.9.4  
प॒दम् । सदा᳚ । प॒श्य॒न्ति॒ । सू॒रयः॑ ।  । दि॒वि । इ॒व॒ । चक्षुः॑ । आत॑त॒मित्या-त॒त॒म् ।  । ध्रु॒वा । अ॒सि॒ । पृ॒थि॒वि॒ । सह॑स्व । पृ॒त॒न्य॒तः ।  । स्यू॒ता । दे॒वेभिः॑ । अ॒मृते॑न । एति॑ । अ॒गाः॒ ।  । याः । ते॒ । अ॒ग्ने॒ । सूर्ये᳚ । रुचः॑ । उ॒द्य॒त इत्यु॑त् - य॒तः । दिव᳚म् । आ॒त॒न्वन्तीत्या᳚ - त॒न्वन्ति॑ । र॒श्मिभि॒रिति॑ र॒श्मि - भिः॒ ।  । ताभिः॑ । सर्वा॑भिः । रु॒चे । जना॑य । नः॒ । कृ॒धि॒ ।  । याः । वः॒ । दे॒वाः॒ । सूर्ये᳚ । रुचः॑ । गोषु॑ । अश्वे॑षु । याः । रुचः॑ ।  । इन्द्रा᳚ग्नी॒ इतीन्द्र॑ - अ॒ग्नी॒ । ताभिः॑ । सर्वा॑भः । रुच᳚म् । नः॒ । ध॒त्त॒ । बृ॒ह॒स्प॒ते॒ ।  । वि॒राडिति॑ वि - राट् ।  39 ( 50) 

TS 4.2.9.5  
ज्योतिः॑ । अ॒धा॒र॒य॒त् । स॒म्राडिति॑ सम्-राट् । ज्योतिः॑ । अ॒धा॒र॒य॒त् । स्व॒राडिति॑ स्व - राट् । ज्योतिः॑ । अ॒धा॒र॒य॒त् ।  । अग्ने᳚ । यु॒क्ष्व । हि । ये । तव॑ । अश्वा॑सः । दे॒व॒ । सा॒धवः॑ ।  । अर᳚म् । वह॑न्ति । आ॒शवः॑ ।  । यु॒क्ष्व । हि । दे॒व॒हूत॑मा॒निति॑ देव - हूत॑मान् । अश्वान्॑ । अ॒ग्ने॒ । र॒थीः । इ॒व॒ ।  । नीति॑ । होता᳚ । पू॒र्व्यः । स॒दः॒ ।  । द्र॒फ्सः । च॒स्क॒न्द॒ । पृ॒थि॒वीम् । अन्विति॑ । द्याम् । इ॒मम् । च॒ । योनि᳚म् । अन्विति॑ । यः । च॒ । पूर्वः॑ ।  । तृ॒तीय᳚म् । योनि᳚म् । अन्विति॑ । स॒ञ्चर॑न्त॒मिति॑ सं - चर॑न्तम् । द्र॒फ्सम् । जु॒हो॒मि॒ । अन्विति॑ । स॒प्त ।  40 ( 50) 

TS 4.2.9.6  
होत्राः᳚ ।  । अभू᳚त् । इ॒दम् । विश्व॑स्य । भुव॑नस्य । वाजि॑नम् । अ॒ग्नेः । वै॒श्वा॒न॒रस्य॑ । च॒ ।  । अ॒ग्निः । ज्योति॑षा । ज्योति॑ष्मान् । रु॒क्मः । वर्च॑सा । वर्च॑स्वान् ।  । ऋ॒चे । त्वा॒ । रु॒चे । त्वा॒ । समिति॑ । इत् । स्र॒व॒न्ति॒ । स॒रितः॑ । न । धेनाः᳚ ।  । अ॒न्तः । हृ॒दा । मन॑सा । पू॒यमा॑नाः ।  । घृ॒तस्य॑ । धाराः᳚ । अ॒भीति॑ । चा॒क॒शी॒मि॒ ।  । हि॒र॒ण्ययः॑ । वे॒त॒सः । मद्ध्ये᳚ । आ॒सा॒म् ।  । तस्मिन्न्॑ । सु॒प॒र्ण इति॑ सु - प॒र्णः । म॒धु॒कृदिति॑ मधु - कृत् । कु॒ला॒यी । भजन्न्॑ । आ॒स्ते॒ । मधु॑ । दे॒वता᳚भ्यः ।  । तस्य॑ । आ॒स॒ते॒ । हर॑यः । स॒प्त । तीरे᳚ ( ) । स्व॒धामिति॑ स्व-धाम् । दुहा॑नाः । अ॒मृत॑स्य । धारा᳚म् ।  ।  41 ( 54) 

TS 4.2.10.1  
आ॒दि॒त्यम् । गर्भ᳚म् । पय॑सा । स॒म॒ञ्जन्निति॑ सं - अ॒ञ्जन्न् । स॒हस्र॑स्य । प्र॒ति॒मामिति॑ प्रति - माम् । वि॒श्वरू॑प॒मिति॑ वि॒श्व-रू॒प॒म् ।  । परीति॑ । वृ॒ङ्ग्धि॒ । हर॑सा । मा । अ॒भीति॑ । मृ॒क्षः॒ । श॒तायु॑ष॒मिति॑ श॒त - आ॒यु॒ष॒म् । कृ॒णु॒हि॒ । ची॒यमा॑नः ।  । इ॒मम् । मा । हिꣳ॒॒सीः॒ । द्वि॒पाद॒मिति॑ द्वि - पाद᳚म् । प॒शू॒नाम् । सह॑स्रा॒क्षेति॒ सह॑स्र - अ॒क्ष॒ । मेधे᳚ । एति॑ । ची॒यमा॑नः ।  । म॒युम् । आ॒र॒ण्यम् । अन्विति॑ । ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ।  । वात॑स्य । ध्राजि᳚म् । वरु॑णस्य । नाभि᳚म् । अश्व᳚म् । ज॒ज्ञा॒नम् । स॒रि॒रस्य॑ । मद्ध्ये᳚ ।  । शिशु᳚म् । न॒दीना᳚म् । हरि᳚म् । अद्रि॑बुद्ध॒मित्यद्रि॑ - बु॒द्ध॒म् । अग्ने᳚ । मा । हिꣳ॒॒सीः॒ ।  42 ( 50) 

TS 4.2.10.2  
प॒र॒मे । व्यो॑म॒न्निति॒ वि - ओ॒म॒न्न् ।  । इ॒मम् । मा । हिꣳ॒॒सीः॒ । एक॑शफ॒मित्येक॑ - श॒फ॒म् । प॒शू॒नाम् । क॒नि॒क्र॒दम् । वा॒जिन᳚म् । वाजि॑नेषु ।  । गौ॒रम् । आ॒र॒ण्यम् । अन्विति॑ । ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ।  । अज॑स्रम् । इन्दु᳚म् । अ॒रु॒षम् । भु॒र॒ण्युम् । अ॒ग्निम् । ई॒डे॒ । पू॒र्वचि॑त्ता॒विति॑ पू॒र्व - चि॒त्तौ॒ । नमो॑भि॒रिति॒ नमः॑ - भिः॒ ।  । सः । पर्व॑भि॒रिति॒ पर्व॑ - भिः॒ । ऋ॒तु॒श इत्यृ॑तु - शः । कल्प॑मानः । गाम् । मा । हिꣳ॒॒सीः॒ । अदि॑तिम् । वि॒राज॒मिति॑ वि - राज᳚म् ।  । इ॒मम् । स॒मु॒द्रम् । श॒तधा॑र॒मिति॑ श॒त - धा॒र॒म् । उथ्स᳚म् । व्य॒च्यमा॑न॒मिति॑ वि - अ॒च्यमा॑नम् । भुव॑नस्य । मद्ध्ये᳚ ।  । घृ॒तम् । दुहा॑नाम् । अदि॑तिम् । जना॑य । अग्ने᳚ । मा ।  43 ( 50) 

TS 4.2.10.3  
हिꣳ॒॒सीः॒ । प॒र॒मे । व्यो॑म॒न्निति॒ वि - ओ॒म॒न्न् ।  । ग॒व॒यम् । आ॒र॒ण्यम् । अन्विति॑ । ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ।  । वरू᳚त्रिम् । त्वष्टुः॑ । वरु॑णस्य । नाभि᳚म् । अवि᳚म् । ज॒ज्ञा॒नाम् । रज॑सः । पर॑स्मात् ।  । म॒हीम् । सा॒ह॒स्रीम् । असु॑रस्य । मा॒याम् । अग्ने᳚ । मा । हिꣳ॒॒सीः॒ । प॒र॒मे । व्यो॑म॒न्निति॒ वि - ओ॒म॒न्न् ।  । इ॒माम् । ऊ॒र्णा॒युम् । वरु॑णस्य । मा॒याम् । त्वच᳚म् । प॒शू॒नाम् । द्वि॒पदा॒मिति॑ द्वि - पदा᳚म् । चतु॑ष्पदा॒मिति॒ चतुः॑ - प॒दा॒म् ।  । त्वष्टुः॑ । प्र॒जाना॒मिति॑ प्र - जाना᳚म् । प्र॒थ॒मम् । ज॒नित्र᳚म् । अग्ने᳚ । मा । हिꣳ॒॒सीः॒ । प॒र॒मे । व्यो॑म॒न्निति॒ वि - ओ॒म॒न्न् ।  । उष्ट्र᳚म् । आ॒र॒ण्यम् । अन्विति॑ ।  44 ( 50) 

TS 4.2.10.4  
ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ।  । यः । अ॒ग्निः । अ॒ग्नेः । तप॑सः । अधीति॑ । जा॒तः । शोचा᳚त् । पृ॒थि॒व्याः । उ॒त । वा॒ । दि॒वः । परि॑ ।  । येन॑ । प्र॒जा इति॑ प्र - जाः । वि॒श्वक॒र्मेति॑ वि॒श्व - क॒र्मा॒ । व्यान॒डिति॑ वि - आन॑ट् । तम् । अ॒ग्ने॒ । हेडः॑ । परीति॑ । ते॒ । वृ॒ण॒क्तु॒ ।  । अ॒जा । हि । अ॒ग्नेः । अज॑निष्ट । गर्भा᳚त् । सा । वै । अ॒प॒श्य॒त् । ज॒नि॒तार᳚म् । अग्रे᳚ ।  । तया᳚ । रोह᳚म् । आ॒य॒न्न् । उपेति॑ । मेद्ध्या॑सः । तया᳚ । दे॒वाः । दे॒वता᳚म् । अग्रे᳚ । आ॒य॒न्न् ।  । श॒र॒भम् ( ) । आ॒र॒ण्यम् । अन्विति॑ । ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ।  ।  45 ( 59) 

TS 4.2.11.1  
इन्द्रा᳚ग्नी॒ इतीन्द्र॑ - अ॒ग्नी॒ । रो॒च॒ना । दि॒वः । परीति॑ । वाजे॑षु । भू॒ष॒थः॒ ।  । तत् । वा॒म् । चे॒ति॒ । प्रेति॑ । वी॒र्य᳚म् ।  । श्नथ॑त् । वृ॒त्रम् । उ॒त । स॒नो॒ति॒ । वाज᳚म् । इन्द्रा᳚ । यः । अ॒ग्नी इति॑ । सहु॑री॒ इति॒ स - हु॒री॒ । स॒प॒र्यात् ।  । इ॒र॒ज्यन्ता᳚ । व॒स॒व्य॑स्य । भूरेः᳚ । सह॑स्त॒मेति॒ सहः॑ - त॒मा॒ । सह॑सा । वा॒ज॒यन्तेति॑ वाज - यन्ता᳚ ।  । प्रेति॑ । च॒र्॒.ष॒णिभ्य॒ इति॑ चर्.ष॒णि-भ्यः॒ । पृ॒त॒ना॒ । हवे॑षु । प्रेति॑ । पृ॒थि॒व्याः । रि॒रि॒चा॒थे॒ इति॑ । दि॒वः । च॒ ।  । प्रेति॑ । सिन्धु॑भ्य॒ इति॒ सिन्धु॑ - भ्यः॒ । प्रेति॑ । गि॒रिभ्य॒ इति॑ गि॒रि - भ्यः॒ । म॒हि॒त्वेति॑ महि - त्वा । प्रेति॑ । इ॒न्द्रा॒ग्नी॒ इती᳚न्द्र - अ॒ग्नी॒ । विश्वा᳚ । भुव॑ना । अतीति॑ । अ॒न्या ।  । मरु॑तः । यस्य॑ । हि ।  46 ( 50) 

TS 4.2.11.2  
क्षये᳚ । पा॒थ । दि॒वः । वि॒म॒ह॒स॒ इति॑ वि - म॒ह॒सः॒ ।  । सः । सु॒गो॒पात॑म॒ इति॑ सुगो॒प - त॒मः॒ । जनः॑ ।  । य॒ज्ञैः । वा॒ । य॒ज्ञ॒वा॒ह॒स॒ इति॑ यज्ञ - वा॒ह॒सः॒ । विप्र॑स्य । वा॒ । म॒ती॒नाम् ।  । मरु॑तः । शृ॒णु॒त । हव᳚म् ।  । श्रि॒यसे᳚ । कम् । भा॒नुभि॒रिति॑ भा॒नु - भिः॒ । समिति॑ । मि॒मि॒क्षि॒रे॒ । ते । र॒श्मिभि॒रिति॑ र॒श्मि - भिः॒ । ते । ऋक्व॑भि॒रित्यृक्व॑ - भिः॒ । सु॒खा॒दय॒ इति॑ सु - खा॒दयः॑ ।  । ते । वाशी॑मन्त॒ इति॒ वाशि॑ - म॒न्तः॒ । इ॒ष्मिणः॑ । अभी॑रवः । वि॒द्रे । प्रि॒यस्य॑ । मारु॑तस्य । धाम्नः॑ ।  । अवेति॑ । ते॒ । हेडः॑ । उदिति॑ । उ॒त्त॒ममित्यु॑त् - त॒मम् ।  । कया᳚ । नः॒ । चि॒त्रः । एति॑ । भु॒व॒त् । ऊ॒ती । स॒दावृ॑ध॒ इति॑ स॒दा - वृ॒धः॒ । सखा᳚ ।  । कया᳚ । शचि॑ष्ठया । वृ॒ता ।  ।  47 ( 50) 

TS 4.2.11.3  
कः । अ॒द्य । यु॒ङ्क्ते॒ । धु॒रि । गाः । ऋ॒तस्य॑ । शिमी॑वतः । भा॒मिनः॑ । दु॒र्॒.हृ॒णा॒यूनिति॑ दुः - हृ॒णा॒यून् ।  । आ॒सन्नि॑षू॒नित्या॒सन्न् - इ॒षू॒न् । हृ॒थ्स्वस॒ इति॑ हृथ्सु - असः॑ । म॒यो॒भूनिति॑ मयः - भून् । यः । ए॒षा॒म् । भृ॒त्याम् । ऋ॒णध॑त् । सः । जी॒वा॒त् ।  । अग्ने᳚ । नय॑ । एति॑ । दे॒वाना᳚म् । शम् । नः॒ । भ॒व॒न्तु॒ । वाजे॑वाज॒ इति॒ वाजे᳚ - वा॒जे॒ ।  । अ॒फ्स्वित्य॑प्- सु । अ॒ग्ने॒ । सधिः॑ । तव॑ । सः । ओष॑धीः । अन्विति॑ । रु॒द्ध्य॒से॒ ।  । गर्भे᳚ । सन्न् । जा॒य॒से॒ । पुनः॑ ।  । वृषा᳚ । सो॒म॒ । द्यु॒मानिति॑ द्यु-मान् । अ॒सि॒ । वृषा᳚ । दे॒व॒ । वृष॑व्रत॒ इति॒ वृष॑-व्र॒तः॒ ।  । वृषा᳚ । धर्मा॑णि । द॒धि॒षे॒ ।  । इ॒मम् । मे॒ ( ) । व॒रु॒ण॒ । तत् । त्वा॒ । या॒मि॒ । त्वम् । नः॒ । अ॒ग्ने॒ । सः । त्वम् । नः॒ । अ॒ग्ने॒ ।  ।  48 ( 61) 

4.3      चतुर्थकाण्डे तृतीयः प्रश्नः - चितिवर्णनं
TS 4.3.1.1  
अ॒पाम् । त्वा॒ । एमन्न्॑ । सा॒द॒या॒मि॒ । अ॒पाम् । त्वा॒ । ओद्मन्न्॑ । सा॒द॒या॒मि॒ । अ॒पाम् । त्वा॒ । भस्मन्न्॑ । सा॒द॒या॒मि॒ । अ॒पाम् । त्वा॒ । ज्योति॑षि । सा॒द॒या॒मि॒ । अ॒पाम् । त्वा॒ । अय॑ने । सा॒द॒या॒मि॒ । अ॒र्ण॒वे । सद॑ने । सी॒द॒ । स॒मु॒द्रे । सद॑ने । सी॒द॒ । स॒लि॒ले । सद॑ने । सी॒द॒ । अ॒पाम् । क्षये᳚ । सी॒द॒ । अ॒पाम् । सधि॑षि । सी॒द॒ । अ॒पाम् । त्वा॒ । सद॑ने । सा॒द॒या॒मि॒ । अ॒पाम् । त्वा॒ । स॒धस्थ॒ इति॑ स॒ध - स्थे॒ । सा॒द॒या॒मि॒ । अ॒पाम् । त्वा॒ । पुरी॑षे । सा॒द॒या॒मि॒ । अ॒पाम् । त्वा॒ । योनौ᳚ ( ) । सा॒द॒या॒मि॒ । अ॒पाम् । त्वा॒ । पाथ॑सि । सा॒द॒या॒मि॒ । गा॒य॒त्री । छन्दः॑ । त्रि॒ष्टुप् । छन्दः॑ । जग॑ती । छन्दः॑ । अ॒नु॒ष्टुबित्य॑नु - स्तुप् । छन्दः॑ । प॒ङ्क्तिः । छन्दः॑ ।  ।  1 ( 65) 

TS 4.3.2.1  
अ॒यम् । पु॒रः । भुवः॑ । तस्य॑ । प्रा॒ण इति॑ प्र - अ॒नः । भौ॒वा॒य॒नः । व॒स॒न्तः । प्रा॒णा॒य॒नः । गा॒य॒त्री । वा॒स॒न्ती । गा॒य॒त्रि॒यै । गा॒य॒त्रम् । गा॒य॒त्रात् । उ॒पाꣳ॒॒शुरित्यु॑प - अꣳ॒॒शुः । उ॒पाꣳ॒॒शोरित्यु॑प-अꣳ॒॒शोः । त्रि॒वृदिति॑ त्रि - वृत् । त्रि॒वृत॒ इति॑ त्रि - वृतः॑ । र॒थ॒न्त॒रमिति॑ रथं - त॒रम् । र॒थ॒न्त॒रादिति॑ रथं - त॒रात् । वसि॑ष्ठः । ऋषिः॑ । प्र॒जाप॑तिगृहीत॒येति॑ प्र॒जाप॑ति - गृ॒ही॒त॒या॒ । त्वया᳚ । प्रा॒णमिति॑ प्र - अ॒नम् । गृ॒ह्णा॒मि॒ । प्र॒जाभ्य॒ इति॑ प्र - जाभ्यः॑ । अ॒यम् । द॒क्षि॒णा । वि॒श्वक॒र्मेति॑ वि॒श्व - क॒र्मा॒ । तस्य॑ । मनः॑ । वै॒श्व॒क॒र्म॒णमिति॑ वैश्व - क॒र्म॒णम् । ग्री॒ष्मः । मा॒न॒सः । त्रि॒ष्टुक् । ग्रै॒ष्मी । त्रि॒ष्टुभः॑ । ऐ॒डम् । ऐ॒डात् । अ॒न्त॒र्या॒म इत्य॑न्तः - या॒मः । अ॒न्त॒र्या॒मादित्य॑न्तः - या॒मात् । प॒ञ्च॒द॒श इति॑ पञ्च - द॒शः । प॒ञ्च॒द॒शादिति॑ पञ्च-द॒शात् । बृ॒हत् । बृ॒ह॒तः । भ॒रद्वा॑जः । ऋषिः॑ । प्र॒जाप॑तिगृहीत॒येति॑ प्र॒जाप॑ति - गृ॒ही॒त॒या॒ । त्वया᳚ । मनः॑ ।  2 ( 50) 

TS 4.3.2.2  
गृ॒ह्णा॒मि॒ । प्र॒जाभ्य॒ इति॑ प्र - जाभ्यः॑ । अ॒यम् । प॒श्चात् । वि॒श्वव्य॑चा॒ इति॑ वि॒श्व - व्य॒चाः॒ । तस्य॑ । चक्षुः॑ । वै॒श्व॒व्य॒च॒समिति॑ वैश्व - व्य॒च॒सम् । व॒र्॒.षाणि॑ । चा॒क्षु॒षाणि॑ । जग॑ती । वा॒र्॒.षी । जग॑त्याः । ऋक्ष॑मम् । ऋक्ष॑मात् । शु॒क्रः । शु॒क्रात् । स॒प्त॒द॒श इति॑ सप्त - द॒शः । स॒प्त॒द॒शादिति॑ सप्त-द॒शात् । वै॒रू॒पम् । वै॒रू॒पात् । वि॒श्वामि॑त्र॒ इति॑ वि॒श्व - मि॒त्रः॒ । ऋषिः॑ । प्र॒जाप॑तिगृहीत॒येति॑ प्र॒जाप॑ति - गृ॒ही॒त॒या॒ । त्वया᳚ । चक्षुः॑ । गृ॒ह्णा॒मि॒ । प्र॒जाभ्य॒ इति॑ प्र - जाभ्यः॑ । इ॒दम् । उ॒त्त॒रादित्यु॑त् - त॒रात् । सुवः॑ । तस्य॑ । श्रोत्र᳚म् । सौ॒वम् । श॒रत् । श्रौ॒त्री । अ॒नु॒ष्टुबित्य॑नु - स्तुप् । शा॒र॒दी । अ॒नु॒ष्टुभ॒ इत्य॑नु - स्तुभः॑ । स्वा॒रम् । स्वा॒रात् । म॒न्थी । म॒न्थिनः॑ । ए॒क॒विꣳ॒॒श इत्ये॑क - विꣳ॒॒शः । ए॒क॒विꣳ॒॒शादित्ये॑क - विꣳ॒॒शात् । वै॒रा॒जम् । वै॒रा॒जात् । ज॒मद॑ग्निः । ऋषिः॑ । प्र॒जाप॑तिगृहीत॒येति॑ प्र॒जाप॑ति - गृ॒ही॒त॒या॒ ।  3 ( 50) 

TS 4.3.2.3  
त्वया᳚ । श्रोत्र᳚म् । गृ॒ह्णा॒मि॒ । प्र॒जाभ्य॒ इति॑ प्र-जाभ्यः॑ । इ॒यम् । उ॒परि॑ । म॒तिः । तस्यै᳚ । वाक् । मा॒ती । हे॒म॒न्तः । वा॒च्या॒य॒नः । प॒ङ्क्तिः । है॒म॒न्ती । प॒ङ्क्त्यै । नि॒धन॑व॒दिति॑ नि॒धन॑ - व॒त् । नि॒धन॑वत॒ इति॑ नि॒धन॑ - व॒तः॒ । आ॒ग्र॒य॒णः । आ॒ग्र॒य॒णात् । त्रि॒ण॒व॒त्र॒य॒स्त्रिꣳ॒॒शाविति॑ त्रिणव - त्र॒य॒स्त्रिꣳ॒॒शौ । त्रि॒ण॒व॒त्र॒य॒स्त्रिꣳ॒॒शाभ्या॒मिति॑ त्रिणव - त्र॒य॒स्त्रिꣳ॒॒शाभ्या᳚म् । शा॒क्व॒र॒रै॒व॒ते इति॑ शाक्वर - रै॒व॒ते । शा॒क्व॒र॒रै॒व॒ताभ्या॒मिति॑ शाक्वर - रै॒व॒ताभ्या᳚म् । वि॒श्वक॒र्मेति॑ वि॒श्व - क॒र्मा॒ । ऋषिः॑ । प्र॒जाप॑तिगृहीत॒येति॑ प्र॒जाप॑ति - गृ॒ही॒त॒या॒ । त्वया᳚ । वाच᳚म् । गृ॒ह्णा॒मि॒ । प्र॒जाभ्य॒ इति॑ प्र - जाभ्यः॑ ।  ।  4 ( 30) 

TS 4.3.3.1  
प्राची᳚ । दि॒शाम् । व॒स॒न्तः । ऋ॒तू॒नाम् । अ॒ग्निः । दे॒वता᳚ । ब्रह्म॑ । द्रवि॑णम् । त्रि॒वृदिति॑ त्रि - वृत् । स्तोमः॑ । सः । उ॒ । प॒ञ्च॒द॒शव॑र्तनि॒रिति॑ पञ्चद॒श - व॒र्त॒निः॒ । त्र्यवि॒रिति॑ त्रि - अविः॑ । वयः॑ । कृ॒तम् । अया॑नाम् । पु॒रो॒वा॒त इति॑ पुरः - वा॒तः । वातः॑ । सान॑गः । ऋषिः॑ । द॒क्षि॒णा । दि॒शाम् । ग्री॒ष्मः । ऋ॒तू॒नाम् । इन्द्रः॑ । दे॒वता᳚ । क्ष॒त्रम् । द्रवि॑णम् । प॒ञ्च॒द॒श इति॑ पञ्च - द॒शः । स्तोमः॑ । सः । उ॒ । स॒प्त॒द॒शव॑र्तनि॒रिति॑ सप्तद॒श - व॒र्त॒निः॒ । दि॒त्य॒वाडिति॑ दित्य - वाट् । वयः॑ । त्रेता᳚ । अया॑नाम् । द॒क्षि॒णा॒द्वा॒त इति॑ दक्षिणात् - वा॒तः । वातः॑ । स॒ना॒तन॒ इति॑ सना - तनः॑ । ऋषिः॑ । प्र॒तीची᳚ । दि॒शाम् । व॒र्॒.षाः । ऋ॒तू॒नाम् । विश्वे᳚ । दे॒वाः । दे॒वता᳚ । विट् ।  5 ( 50) 

TS 4.3.3.2  
द्रवि॑णम् । स॒प्त॒द॒श इति॑ सप्त - द॒शः । स्तोमः॑ । सः । उ॒ । ए॒क॒विꣳ॒॒शव॑र्तनि॒रित्ये॑कविꣳ॒॒श - व॒र्त॒निः॒ । त्रि॒व॒थ्स इति॑ त्रि-व॒थ्सः । वयः॑ । द्वा॒प॒रः । अया॑नाम् । प॒श्चा॒द्वा॒त इति॑ पश्चात्-वा॒तः । वातः॑ । अ॒ह॒भूनः॑ । ऋषिः॑ । उदी॑ची । दि॒शाम् । श॒रत् । ऋ॒तू॒नाम् । मि॒त्रावरु॑णा॒विति॑ मि॒त्रा - वरु॑णौ । दे॒वता᳚ । पु॒ष्टम् । द्रवि॑णम् । ए॒क॒विꣳ॒॒श इत्ये॑क - विꣳ॒॒शः । स्तोमः॑ । सः । उ॒ । त्रि॒ण॒वव॑र्तनि॒रिति॑ त्रिण॒व - व॒र्त॒निः॒ । तु॒र्य॒वाडिति॑ तुर्य - वाट् । वयः॑ । आ॒स्क॒न्द इत्या᳚ - स्क॒न्दः । अया॑नाम् । उ॒त्त॒रा॒द्वा॒त इत्यु॑त्तरात् - वा॒तः । वातः॑ । प्र॒त्नः । ऋषिः॑ । ऊ॒र्द्ध्वा । दि॒शाम् । हे॒म॒न्त॒शि॒शि॒राविति॑ हेमन्त - शि॒शि॒रौ । ऋ॒तू॒नाम् । बृह॒स्पतिः॑ । दे॒वता᳚ । वर्चः॑ । द्रवि॑णम् । त्रि॒ण॒व इति त्रि॑ - न॒वः । स्तोमः॑ । सः । उ॒ । त्र॒य॒स्त्रिꣳ॒॒शव॑र्तनि॒रिति॑ त्रयस्त्रिꣳ॒॒श - व॒र्त॒निः॒ । प॒ष्ठ॒वादिति॑ पष्ठ - वात् । वयः॑ ( ) । अ॒भि॒भूरित्य॑भि - भूः । अया॑नाम् । वि॒ष्व॒ग्वा॒त इति॑ विष्वक् - वा॒तः । वातः॑ । सु॒प॒र्ण इति॑ सु - प॒र्णः । ऋषिः॑ । पि॒तरः॑ । पि॒ता॒म॒हाः । परे᳚ । अव॑रे । ते । नः॒ । पा॒न्तु॒ । ते । नः॒ । अ॒व॒न्तु॒ । अ॒स्मिन्न् । ब्रह्मन्न्॑ । अ॒स्मिन्न् । क्ष॒त्रे । अ॒स्याम् । आ॒शिषीत्या᳚ - शिषि॑ । अ॒स्याम् । पु॒रो॒धाया॒मिति॑ पुरः - धाया᳚म् । अ॒स्मिन्न् । कर्मन्न्॑ । अ॒स्याम् । दे॒वहू᳚त्या॒मिति॑ दे॒व-हू॒त्या॒म् ।  ।  6 ( 78) 

TS 4.3.4.1  
ध्रु॒वक्षि॑ति॒रिति॑ ध्रु॒व - क्षि॒तिः॒ । ध्रु॒वयो॑नि॒रिति॑ ध्रु॒व-यो॒निः॒ । ध्रु॒वा । अ॒सि॒ । ध्रु॒वाम् । योनि᳚म् । एति॑ । सी॒द॒ । सा॒द्ध्या ।  । उख्य॑स्य । के॒तुम् । प्र॒थ॒मम् । पु॒रस्ता᳚त् । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । स्वे । दक्षे᳚ । दक्ष॑पि॒तेति॒ दक्ष॑ - पि॒ता॒ । इ॒ह । सी॒द॒ । दे॒व॒त्रेति॑ देव - त्रा । पृ॒थि॒वी । बृ॒ह॒ती । ररा॑णा ।  । स्वा॒स॒स्थेति॑ सु - आ॒स॒स्था । त॒नुवा᳚ । समिति॑ । वि॒श॒स्व॒ । पि॒ता । इ॒व॒ । ए॒धि॒ । सू॒नवे᳚ । एति॑ । सु॒शेवेति॑ सु - शेवा᳚ । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । कु॒ला॒यिनी᳚ । वसु॑म॒तीति॒ वसु॑ - म॒ती॒ । व॒यो॒धा इति॑ वयः - धाः । र॒यिम् । नः॒ । व॒र्द्ध॒ । ब॒हु॒लम् । सु॒वीर॒मिति॑ सु - वीर᳚म् ।  ।  7 ( 50) 

TS 4.3.4.2  
अपेति॑ । अम॑तिम् । दु॒र्म॒तिमिति॑ दुः - म॒तिम् । बाध॑माना । रा॒यः । पोषे᳚ । य॒ज्ञप॑ति॒मिति॑ य॒ज्ञ - प॒ति॒म् । आ॒भज॒न्तीत्या᳚ - भज॑न्ती । सुवः॑ । धे॒हि॒ । यज॑मानाय । पोष᳚म् । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । अ॒ग्नेः । पुरी॑षम् । अ॒सि॒ । दे॒व॒यानीति॑ देव - यानी᳚ । ताम् । त्वा॒ । विश्वे᳚ । अ॒भीति॑ । गृ॒ण॒न्तु॒ । दे॒वाः ।  । स्तोम॑पृ॒ष्ठेति॒ स्तोम॑ - पृ॒ष्ठा॒ । घृ॒तव॒तीति॑ घृ॒त - व॒ती॒ । इ॒ह । सी॒द॒ । प्र॒जाव॒दिति॑ प्र॒जा - व॒त् । अ॒स्मे इति॑ । द्रवि॑णा । एति॑ । य॒ज॒स्व॒ । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । दि॒वः । मू॒र्द्धा । अ॒सि॒ । पृ॒थि॒व्याः । नाभिः॑ । वि॒ष्टंभ॒नीति॑ वि - स्तंभ॑नी । दि॒शाम् । अधि॑प॒त्नीत्यधि॑ - प॒त्नी॒ । भुव॑नानाम् ।  ।  8 ( 50) 

TS 4.3.4.3  
ऊ॒र्मिः । द्र॒फ्सः । अ॒पाम् । अ॒सि॒ । वि॒श्वक॒र्मेति॑ वि॒श्व - क॒र्मा॒ । ते॒ । ऋषिः॑ । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । स॒जूरिति॑ स - जूः । ऋ॒तुभि॒रित्यृ॒तु - भिः॒ । स॒जूरिति॑ स - जूः । वि॒धाभि॒रिति॑ वि-धाभिः॑ । स॒जूरिति॑ स-जूः । वसु॑भि॒रिति॒ वसु॑-भिः॒ । स॒जूरिति॑ स - जूः । रु॒द्रैः । स॒जूरिति॑ स - जूः । आ॒दि॒त्यैः । स॒जूरिति॑ स - जूः । विश्वैः᳚ । दे॒वैः । स॒जूरिति॑ स - जूः । दे॒वैः । स॒जूरिति॑ स - जूः । दे॒वैः । व॒यो॒ना॒धैरिति॑ वयः - ना॒धैः । अ॒ग्नये᳚ । त्वा॒ । वै॒श्वा॒न॒राय॑ । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । प्रा॒णमिति॑ प्र - अ॒नम् । मे॒ । पा॒हि॒ । अ॒पा॒नमित्य॑प - अ॒नम् । मे॒ । पा॒हि॒ । व्या॒नमिति॑ वि-अ॒नम् । मे॒ । पा॒हि॒ । चक्षुः॑ । मे॒ । उ॒र्व्या ( ) । वीति॑ । भा॒हि॒ । श्रोत्र᳚म् । मे॒ । श्लो॒क॒य॒ । अ॒पः । पि॒न्व॒ । ओष॑धीः । जि॒न्व॒ । द्वि॒पादिति॑ द्वि - पात् । पा॒हि॒ । चतु॑ष्पा॒दिति॒ चतुः॑ - पा॒त् । अ॒व॒ । दि॒वः । वृष्टि᳚म् । एति॑ । ई॒र॒य॒ ।  ।  9 ( 67) 

TS 4.3.5.1  
त्र्यवि॒रिति॑ त्रि - अविः॑ । वयः॑ । त्रि॒ष्टुप् । छन्दः॑ । दि॒त्य॒वाडिति॑ दित्य - वाट् । वयः॑ । वि॒राडिति॑ वि - राट् । छन्दः॑ । पञ्चा॑वि॒रिति॒ पञ्च॑-अ॒विः॒ । वयः॑ । गा॒य॒त्री । छन्दः॑ । त्रि॒व॒थ्स इति॑ त्रि - व॒थ्सः । वयः॑ । उ॒ष्णिहा᳚ । छन्दः॑ । तु॒र्य॒वाडिति॑ तुर्य - वाट् । वयः॑ । अ॒नु॒ष्टुबित्य॑नु - स्तुप् । छन्दः॑ । प॒ष्ठ॒वादिति॑ पष्ठ - वात् । वयः॑ । बृ॒ह॒ती । छन्दः॑ । उ॒क्षा । वयः॑ । स॒तोबृ॑ह॒तीति॑ स॒तः - बृ॒ह॒ती॒ । छन्दः॑ । ऋ॒ष॒भः । वयः॑ । क॒कुत् । छन्दः॑ । धे॒नुः । वयः॑ । जग॑ती । छन्दः॑ । अ॒न॒ड्वान् । वयः॑ । प॒ङ्क्तिः । छन्दः॑ । ब॒स्तः । वयः॑ । वि॒व॒लमिति॑ वि - व॒लम् । छन्दः॑ । वृ॒ष्णिः । वयः॑ । वि॒शा॒लमिति॑ वि-शा॒लम् । छन्दः॑ । पुरु॑षः । वयः॑ ( ) । त॒न्द्रम् । छन्दः॑ । व्या॒घ्रः । वयः॑ । अना॑धृष्ट॒मित्यना᳚ - धृ॒ष्ट॒म् । छन्दः॑ । सिꣳ॒॒हः । वयः॑ । छ॒दिः । छन्दः॑ । वि॒ष्टं॒भ इति॑ वि - स्तं॒भः । वयः॑ । अधि॑पति॒रित्यधि॑-प॒तिः॒ । छन्दः॑ । क्ष॒त्रम् । वयः॑ । मय॑न्दम् । छन्दः॑ । वि॒श्वक॒र्मेति॑ वि॒श्व - क॒र्मा॒ । वयः॑ । प॒र॒मे॒ष्ठी । छन्दः॑ । मू॒र्द्धा । वयः॑ । प्र॒जाप॑ति॒रिति॑ प्र॒जा - प॒तिः॒ । छन्दः॑ ।  ।  10 ( 76) 

TS 4.3.6.1  
इन्द्रा᳚ग्नी॒ इतीन्द्र॑ - अ॒ग्नी॒ । अव्य॑थमानाम् । इष्ट॑काम् । दृꣳ॒॒ह॒त॒म् । यु॒वम् ।  । पृ॒ष्ठेन॑ । द्यावा॑पृथि॒वी इति॒ द्यावा᳚-पृ॒थि॒वी । अ॒न्तरि॑क्षम् । च॒ । वीति॑ । बा॒ध॒ता॒म् ।  । वि॒श्वक॒र्मेति॑ वि॒श्व - क॒र्मा॒ । त्वा॒ । सा॒द॒य॒तु॒ । अ॒न्तरि॑क्षस्य । पृ॒ष्ठे । व्यच॑स्वतीम् । प्रथ॑स्वतीम् । भास्व॑तीम् । सू॒रि॒मती॒मिति॑ सूरि - मती᳚म् । एति॑ । या । द्याम् । भासि॑ । एति॑ । पृ॒थि॒वीम् । एति॑ । उ॒रु । अ॒न्तरि॑क्षम् । अ॒न्तरि॑क्षम् । य॒च्छ॒ । अ॒न्तरि॑क्षम् । दृꣳ॒॒ह॒ । अ॒न्तरि॑क्षम् । मा । हिꣳ॒॒सीः॒ । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । व्या॒नायेति॑ वि - अ॒नाय॑ । उ॒दा॒नायेत्यु॑त् - अ॒नाय॑ । प्र॒ति॒ष्ठाया॒ इति॑ प्रति - स्थायै᳚ । च॒रित्रा॑य । वा॒युः । त्वा॒ । अ॒भीति॑ । पा॒तु॒ । म॒ह्या । स्व॒स्त्या । छ॒र्दिषा᳚ ।  11 ( 50) 

TS 4.3.6.2  
शन्त॑मे॒नेति॒ शं - त॒मे॒न॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ।  । राज्ञी᳚ । अ॒सि॒ । प्राची᳚ । दिक् । वि॒राडिति॑ वि-राट् । अ॒सि॒ । द॒क्षि॒णा । दिक् । स॒म्राडिति॑ सं - राट् । अ॒सि॒ । प्र॒तीची᳚ । दिक् । स्व॒राडिति॑ स्व - राट् । अ॒सि॒ । उदी॑ची । दिक् । अधि॑प॒त्नीत्यधि॑-प॒त्नी॒ । अ॒सि॒ । बृ॒ह॒ती । दिक् । आयुः॑ । मे॒ । पा॒हि॒ । प्रा॒णमिति॑ प्र - अ॒नम् । मे॒ । पा॒हि॒ । अ॒पा॒नमित्य॑प - अ॒नम् । मे॒ । पा॒हि॒ । व्या॒नमिति॑ वि - अ॒नम् । मे॒ । पा॒हि॒ । चक्षुः॑ । मे॒ । पा॒हि॒ । श्रोत्र᳚म् । मे॒ । पा॒हि॒ । मनः॑ । मे॒ । जि॒न्व॒ । वाच᳚म् । मे॒ । पि॒न्व॒ ( ) । आ॒त्मान᳚म् । मे॒ । पा॒हि॒ । ज्योतिः॑ । मे॒ । य॒च्छ॒ ।  ।  12 ( 56) 

TS 4.3.7.1  
मा । छन्दः॑ । प्र॒मेति॑ प्र - मा । छन्दः॑ । प्र॒ति॒मेति॑ प्रति-मा । छन्दः॑ । अ॒स्री॒विः । छन्दः॑ । प॒ङ्क्तिः । छन्दः॑ । उ॒ष्णिहा᳚ । छन्दः॑ । बृ॒ह॒ती । छन्दः॑ । अ॒नु॒ष्टुबित्य॑नु - स्तुप् । छन्दः॑ । वि॒राडिति॑ वि - राट् । छन्दः॑ । गा॒य॒त्री । छन्दः॑ । त्रि॒ष्टुप् । छन्दः॑ । जग॑ती । छन्दः॑ । पृ॒थि॒वी । छन्दः॑ । अ॒न्तरि॑क्षम् । छन्दः॑ । द्यौः । छन्दः॑ । समाः᳚ । छन्दः॑ । नक्ष॑त्राणि । छन्दः॑ । मनः॑ । छन्दः॑ । वाक् । छन्दः॑ । कृ॒षिः । छन्दः॑ । हिर॑ण्यम् । छन्दः॑ । गौः । छन्दः॑ । अ॒जा । छन्दः॑ । अश्वः॑ । छन्दः॑ ।  । अ॒ग्निः । दे॒वता᳚ ।  13 ( 50) 

TS 4.3.7.2  
वातः॑ । दे॒वता᳚ । सूर्यः॑ । दे॒वता᳚ । च॒न्द्रमाः᳚ । दे॒वता᳚ । वस॑वः । दे॒वता᳚ । रु॒द्राः । दे॒वता᳚ । आ॒दि॒त्याः । दे॒वता᳚ । विश्वे᳚ । दे॒वाः । दे॒वता᳚ । म॒रुतः॑ । दे॒वता᳚ । बृह॒स्पतिः॑ । दे॒वता᳚ । इन्द्रः॑ । दे॒वता᳚ । वरु॑णः । दे॒वता᳚ । मू॒र्द्धा । अ॒सि॒ । राट् । ध्रु॒वा । अ॒सि॒ । ध॒रुणा᳚ । य॒न्त्री । अ॒सि॒ । यमि॑त्री । इ॒षे । त्वा॒ । ऊ॒र्जे । त्वा॒ । कृ॒ष्यै । त्वा॒ । क्षेमा॑य । त्वा॒ । यन्त्री᳚ । राट् । ध्रु॒वा । अ॒सि॒ । धर॑णी । ध॒र्त्री । अ॒सि॒ । धरि॑त्री । आयु॑षे । त्वा॒ ( ) । वर्च॑से । त्वा॒ । ओज॑से । त्वा॒ । बला॑य । त्वा॒ ।  ।  14 ( 56) 

TS 4.3.8.1  
आ॒शुः । त्रि॒वृदिति॑ त्रि-वृत् । भा॒न्तः । प॒ञ्च॒द॒श इति॑ पञ्च-द॒शः । व्यो॑मेति॒ वि - ओ॒म॒ । स॒प्त॒द॒श इति॑ सप्त - द॒शः । प्रतू᳚र्ति॒रिति॒ प्र-तू॒र्तिः॒ । अ॒ष्टा॒द॒श इत्य॑ष्टा-द॒शः । तपः॑ । न॒व॒द॒श इति॑ नव-द॒शः । अ॒भि॒व॒र्त इत्य॑भि - व॒र्तः । स॒विꣳ॒॒श इति॑ स - विꣳ॒॒शः । ध॒रुणः॑ । ए॒क॒विꣳ॒॒श इत्ये॑क - विꣳ॒॒शः । वर्चः॑ । द्वा॒विꣳ॒॒शः । सं॒भर॑ण॒ इति॑ सं - भर॑णः । त्र॒यो॒विꣳ॒॒श इति॑ त्रयः - विꣳ॒॒शः । योनिः॑ । च॒तु॒र्विꣳ॒॒श इति॑ चतुः - विꣳ॒॒शः । गर्भाः᳚ । प॒ञ्च॒विꣳ॒॒श इति॑ पञ्च - विꣳ॒॒शः । ओजः॑ । त्रि॒ण॒व इति॑ त्रि - न॒वः । क्रतुः॑ । ए॒क॒त्रिꣳ॒॒श इत्ये॑क - त्रिꣳ॒॒शः । प्र॒ति॒ष्ठेति॑ प्रति - स्था । त्र॒य॒स्त्रिꣳ॒॒श इति॑ त्रयः - त्रिꣳ॒॒शः । ब्र॒द्ध्नस्य॑ । वि॒ष्टप᳚म् । च॒तु॒स्त्रिꣳ॒॒श इति॑ चतुः - त्रिꣳ॒॒शः । नाकः॑ । ष॒ट्त्रिꣳ॒॒श इति॑ षट् - त्रिꣳ॒॒शः । वि॒व॒र्त इति॑ वि - व॒र्तः । अ॒ष्टा॒च॒त्वा॒रिꣳ॒॒श इत्य॑ष्टा-च॒त्वा॒रिꣳ॒॒शः । ध॒र्त्रः । च॒तु॒ष्टो॒म इति॑ चतुः-स्तो॒मः ।  ।  15 ( 37) 

TS 4.3.9.1  
अ॒ग्नेः । भा॒गः । अ॒सि॒ । दी॒क्षायाः᳚ । आधि॑पत्य॒मित्याधि॑ - प॒त्य॒म् । ब्रह्म॑ । स्पृ॒तम् । त्रि॒वृदिति॑ त्रि - वृत् । स्तोमः॑ । इन्द्र॑स्य । भा॒गः । अ॒सि॒ । विष्णोः᳚ । आधि॑पत्य॒मित्याधि॑ - प॒त्य॒म् । क्ष॒त्रम् । स्पृ॒तम् । प॒ञ्च॒द॒श इति॑ पञ्च - द॒शः । स्तोमः॑ । नृ॒चक्ष॑सा॒मिति॑ नृ - चक्ष॑साम् । भा॒गः । अ॒सि॒ । धा॒तुः । आधि॑पत्य॒मित्याधि॑ - प॒त्य॒म् । ज॒नित्र᳚म् । स्पृ॒तम् । स॒प्त॒द॒श इति॑ सप्त - द॒शः । स्तोमः॑ । मि॒त्रस्य॑ । भा॒गः । अ॒सि॒ । वरु॑णस्य । आधि॑पत्य॒मित्याधि॑ - प॒त्य॒म् । दि॒वः । वृ॒ष्टिः । वाताः᳚ । स्पृ॒ताः । ए॒क॒विꣳ॒॒श इत्ये॑क - विꣳ॒॒शः । स्तोमः॑ । अदि॑त्यै । भा॒गः । अ॒सि॒ । पू॒ष्णः । आधि॑पत्य॒मित्याधि॑ - प॒त्य॒म् । ओजः॑ । स्पृ॒तम् । त्रि॒ण॒व इति॑ त्रि - न॒वः । स्तोमः॑ । वसू॑नाम् । भा॒गः । अ॒सि॒ ।  16 ( 50) 

TS 4.3.9.2  
रु॒द्राणा᳚म् । आधि॑पत्य॒मित्याधि॑ - प॒त्य॒म् । चतु॑ष्पा॒दिति॒ चतुः॑-पा॒त् । स्पृ॒तम् । च॒तु॒र्विꣳ॒॒श इति॑ चतुः-विꣳ॒॒शः । स्तोमः॑ । आ॒दि॒त्याना᳚म् । भा॒गः । अ॒सि॒ । म॒रुता᳚म् । आधि॑पत्य॒मित्याधि॑ - प॒त्य॒म् । गर्भाः᳚ । स्पृ॒ताः । प॒ञ्च॒विꣳ॒॒श इति॑ पञ्च - विꣳ॒॒शः । स्तोमः॑ । दे॒वस्य॑ । स॒वि॒तुः । भा॒गः । अ॒सि॒ । बृह॒स्पतेः᳚ । आधि॑पत्य॒मित्याधि॑ - प॒त्य॒म् । स॒मीचीः᳚ । दिशः॑ । स्पृ॒ताः । च॒तु॒ष्टो॒म इति॑ चतुः-स्तो॒मः । स्तोमः॑ । यावा॑नाम् । भा॒गः । अ॒सि॒ । अया॑वानाम् । आधि॑पत्य॒मित्याधि॑ - प॒त्य॒म् । प्र॒जा इति॑ प्र - जाः । स्पृ॒ताः । च॒तु॒श्च॒त्वा॒रिꣳ॒॒श इति॑ चतुः - च॒त्वा॒रिꣳ॒॒शः । स्तोमः॑ । ऋ॒भू॒णाम् । भा॒गः । अ॒सि॒ । विश्वे॑षाम् । दे॒वाना᳚म् । आधि॑पत्य॒मित्याधि॑-प॒त्य॒म् । भू॒तम् । निशा᳚न्त॒मिति॒ नि - शा॒न्त॒म् । स्पृ॒तम् । त्र॒य॒स्त्रिꣳ॒॒श इति॑ त्रयः - त्रिꣳ॒॒शः । स्तोमः॑ ।  ।  17 ( 46) 

TS 4.3.10.1  
एक॑या । अ॒स्तु॒व॒त॒ । प्र॒जा इति॑ प्र - जाः । अ॒धी॒य॒न्त॒ । प्र॒जाप॑ति॒रिति॑ प्र॒जा - प॒तिः॒ । अधि॑पति॒रित्यधि॑ - प॒तिः॒ । आ॒सी॒त् । ति॒सृभि॒रिति॑ ति॒सृ - भिः॒ । अ॒स्तु॒व॒त॒ । ब्रह्म॑ । अ॒सृ॒ज्य॒त॒ । ब्रह्म॑णः । पतिः॑ । अधि॑पति॒रित्यधि॑-प॒तिः॒ । आ॒सी॒त् । प॒ञ्चभि॒रिति॑ प॒ञ्च-भिः॒ । अ॒स्तु॒व॒त॒ । भू॒तानि॑ । अ॒सृ॒ज्य॒न्त॒ । भू॒ताना᳚म् । पतिः॑ । अधि॑पति॒रित्यधि॑ - प॒तिः॒ । आ॒सी॒त् । स॒प्तभि॒रिति॑ स॒प्त - भिः॒ । अ॒स्तु॒व॒त॒ । स॒प्त॒र्॒.षय॒ इति॑ सप्त - ऋ॒षयः॑ । अ॒सृ॒ज्य॒न्त॒ । धा॒ता । अधि॑पति॒रित्यधि॑ - प॒तिः॒ । आ॒सी॒त् । न॒वभि॒रिति॑ न॒व - भिः॒ । अ॒स्तु॒व॒त॒ । पि॒तरः॑ । अ॒सृ॒ज्य॒न्त॒ । अदि॑तिः । अधि॑प॒त्नीत्यधि॑-प॒त्नी॒ । आ॒सी॒त् । ए॒का॒द॒शभि॒रित्ये॑काद॒श - भिः॒ । अ॒स्तु॒व॒त॒ । ऋ॒तवः॑ । अ॒सृ॒ज्य॒न्त॒ । आ॒र्त॒वः । अधि॑पति॒रित्यधि॑ - प॒तिः॒ । आ॒सी॒त् । त्र॒यो॒द॒शभि॒रिति॑ त्रयोद॒श - भिः॒ । अ॒स्तु॒व॒त॒ । मासाः᳚ । अ॒सृ॒ज्य॒न्त॒ । सं॒ॅव॒थ्स॒र इति॑ सं - व॒थ्स॒रः । अधि॑पति॒रित्यधि॑ - प॒तिः॒ ।  18 ( 50) 

TS 4.3.10.2  
आ॒सी॒त् । प॒ञ्च॒द॒शभि॒रिति॑ पञ्चद॒श -भिः॒ । अ॒स्तु॒व॒त॒ । क्ष॒त्रम् । अ॒सृ॒ज्य॒त॒ । इन्द्रः॑ । अधि॑पति॒रित्यधि॑ - प॒तिः॒ । आ॒सी॒त् । स॒प्त॒द॒शभि॒रिति॑ सप्तद॒श-भिः॒ । अ॒स्तु॒व॒त॒ । प॒शवः॑ । अ॒सृ॒ज्य॒न्त॒ । बृह॒स्पतिः॑ । अधि॑पति॒रित्यधि॑ - प॒तिः॒ । आ॒सी॒त् । न॒व॒द॒शभि॒रिति॑ नवद॒श -भिः॒ । अ॒स्तु॒व॒त॒ । शू॒द्रा॒र्याविति॑ शूद्र - अ॒र्यौ । अ॒सृ॒ज्ये॒ता॒म् । अ॒हो॒रा॒त्रे इत्य॑हः - रा॒त्रे । अधि॑पत्नी॒ इत्यधि॑- प॒त्नी॒ । आ॒स्ता॒म् । एक॑विꣳश॒त्येत्येक॑ - विꣳ॒॒श॒त्या॒ । अ॒स्तु॒व॒त । एक॑शफा॒ इत्येक॑ - श॒फाः॒ । प॒शवः॑ । अ॒सृ॒ज्य॒न्त॒ । वरु॑णः । अधि॑पति॒रित्यधि॑ - प॒तिः॒ । आ॒सी॒त् । त्रयो॑विꣳश॒त्येति॒ त्रयः॑-विꣳ॒॒श॒त्या॒ । अ॒स्तु॒व॒त॒ । क्षु॒द्राः । प॒शवः॑ । अ॒सृ॒ज्य॒न्त॒ । पू॒षा । अधि॑पति॒रित्यधि॑ - प॒तिः॒ । आ॒सी॒त् । पञ्च॑विꣳश॒त्येति॒ पञ्च॑ - विꣳ॒॒श॒त्या॒ । अ॒स्तु॒व॒त॒ । आ॒र॒ण्याः । प॒शवः॑ । अ॒सृ॒ज्य॒न्त॒ । वा॒युः । अधि॑पति॒रित्यधि॑ - प॒तिः॒ । आ॒सी॒त् । स॒प्तविꣳ॑श॒त्येति॑ स॒प्त - विꣳ॒॒श॒त्या॒ । अ॒स्तु॒व॒त॒ । द्यावा॑पृथि॒वी इति॒ द्यावा᳚ - पृ॒थि॒वी । वीति॑ ।  19 ( 50) 

TS 4.3.10.3  
ऐ॒ता॒म् । वस॑वः । रु॒द्राः । आ॒दि॒त्याः । अनु॑ । वीति॑ । आ॒य॒न्न् । तेषा᳚म् । आधि॑पत्य॒मित्याधि॑ - प॒त्य॒म् । आ॒सी॒त् । नव॑विꣳश॒त्येति॒ नव॑ - विꣳ॒॒श॒त्या॒ । अ॒स्तु॒व॒त॒ । वन॒स्पत॑यः । अ॒सृ॒ज्य॒न्त॒ । सोमः॑ । अधि॑पति॒रित्यधि॑ - प॒तिः॒ । आ॒सी॒त् । एक॑त्रिꣳश॒तेत्येक॑-त्रिꣳ॒॒श॒ता॒ । अ॒स्तु॒व॒त॒ । प्र॒जा इति॑ प्र - जाः । अ॒सृ॒ज्य॒न्त॒ । यावा॑नाम् । च॒ । अया॑वानाम् । च॒ । आधि॑पत्य॒मित्याधि॑ - प॒त्य॒म् । आ॒सी॒त् । त्रय॑स्त्रिꣳश॒तेति॒ त्रयः॑-त्रिꣳ॒॒श॒ता॒ । अ॒स्तु॒व॒त॒ । भू॒तानि॑ । अ॒शा॒म्य॒न्न् । प्र॒जाप॑ति॒रिति॑ प्र॒जा - प॒तिः॒ । प॒र॒मे॒ष्ठी । अधि॑पति॒रित्यधि॑ - प॒तिः॒ । आ॒सी॒त् ।  ।  20 ( 35) 

TS 4.3.11.1  
इ॒यम् । ए॒व । सा । या । प्र॒थ॒मा । व्यौच्छ॒दिति॑ वि - औच्छ॑त् । अ॒न्तः । अ॒स्याम् । च॒र॒ति॒ । प्रवि॒ष्टेति॒ प्र - वि॒ष्टा॒ ।  । व॒धूः । ज॒जा॒न॒ । न॒व॒गदिति॑ नव - गत् । जनि॑त्री । त्रयः॑ । ए॒ना॒म् । म॒हि॒मानः॑ । स॒च॒न्ते॒ ।  । छन्द॑स्वती॒ इति॑ । उ॒षसा᳚ । पेपि॑शाने॒ इति॑ । स॒मा॒नम् । योनि᳚म् । अन्विति॑ । स॒ञ्चर॑न्ती॒ इति॑ सं - चर॑न्ती ।  । सूर्य॑पत्नी॒ इति॒ सूर्य॑ - प॒त्नी॒ । वीति॑ । च॒र॒तः॒ । प्र॒जा॒न॒ती इति॑ प्र-जा॒न॒ती । के॒तुम् । कृ॒ण्वा॒ने इति॑ । अ॒जरे॒ इति॑ । भूरि॑रे॒तसेति॒ भूरि॑ - रे॒त॒सा॒ ।  । ऋ॒तस्य॑ । पन्था᳚म् । अन्विति॑ । ति॒स्रः । एति॑ । अ॒गुः॒ । त्रयः॑ । घ॒र्मासः॑ । अन्विति॑ । ज्योति॑षा । एति॑ । अ॒गुः॒ ।  । प्र॒जामिति॑ प्र - जाम् । एका᳚ । रक्ष॑ति । ऊर्ज᳚म् । एका᳚ ।  21 ( 50) 

TS 4.3.11.2  
व्र॒तम् । एका᳚ । र॒क्ष॒ति॒ । दे॒व॒यू॒नामिति॑ देव - यू॒नाम् ।  । च॒तु॒ष्टो॒म इति॑ चतुः-स्तो॒मः । अ॒भ॒व॒त् । या । तु॒रीया᳚ । य॒ज्ञस्य॑ । प॒क्षौ । ऋ॒ष॒यः॒ । भव॑न्ती ।  । गा॒य॒त्रीम् । त्रि॒ष्टुभ᳚म् । जग॑तीम् । अ॒नु॒ष्टुभ॒मित्य॑नु-स्तुभ᳚म् । बृ॒हत् । अ॒र्कम् । यु॒ञ्जा॒नाः । सुवः॑ । एति॑ । अ॒भ॒र॒न्न् । इ॒दम् ।  । प॒ञ्चभि॒रिति॑ प॒ञ्च - भिः॒ । धा॒ता । वीति॑ । द॒धौ॒ । इ॒दम् । यत् । तासा᳚म् । स्वसॄः᳚ । अ॒ज॒न॒य॒त् । पञ्च॑प॒ञ्चेति॒ पञ्च॑ - प॒ञ्च॒ ।  । तासा᳚म् । उ॒ । य॒न्ति॒ । प्र॒य॒वेणेति॑ प्र - य॒वेन॑ । पञ्च॑ । नाना᳚ । रू॒पाणि॑ । क्रत॑वः । वसा॑नाः ।  । त्रिꣳ॒॒शत् । स्वसा॑रः । उपेति॑ । य॒न्ति॒ । नि॒ष्कृ॒तमिति॑ निः - कृ॒तम् । स॒मा॒नम् । के॒तुम् । प्र॒ति॒मु॒ञ्चमा॑ना॒ इति॑ प्रति - मु॒ञ्चमा॑नाः ।  ।  22 ( 50) 

TS 4.3.11.3  
ऋ॒तून् । त॒न्व॒ते॒ । क॒वयः॑ । प्र॒जा॒न॒तीरिति॑ प्र - जा॒न॒तीः । मद्ध्ये॑छन्दस॒ इति॒ मद्ध्ये᳚ - छ॒न्द॒सः॒ । परीति॑ । य॒न्ति॒ । भास्व॑तीः ।  । ज्योति॑ष्मती । प्रतीति॑ । मु॒ञ्च॒ते॒ । नभः॑ । रात्री᳚ । दे॒वी । सूर्य॑स्य । व्र॒तानि॑ ।  । वीति॑ । प॒श्य॒न्ति॒ । प॒शवः॑ । जाय॑मानाः । नाना॑रूपा॒ इति॒ नाना᳚ - रू॒पाः॒ । मा॒तुः । अ॒स्याः । उ॒पस्थ॒ इत्यु॒प - स्थे॒ ।  । ए॒का॒ष्ट॒केत्ये॑क- अ॒ष्ट॒का । तप॑सा । तप्य॑माना । ज॒जान॑ । गर्भ᳚म् । म॒हि॒मान᳚म् । इन्द्र᳚म् ।  । तेन॑ । दस्यून्॑ । वीति॑ । अ॒स॒ह॒न्त॒ । दे॒वाः । ह॒न्ता । असु॑राणाम् । अ॒भ॒व॒त् । शची॑भि॒रिति॒ शचि॑ - भिः॒ ।  । अना॑नुजा॒मित्यना॑नु - जा॒म् । अ॒नु॒जामित्य॑नु-जाम् । माम् । अ॒क॒र्त॒ । स॒त्यम् । वद॑न्ती । अन्विति॑ । इ॒च्छे॒ । ए॒तत् ।  । भू॒यास᳚म् ।  23 ( 50) 

TS 4.3.11.4  
अ॒स्य॒ । सु॒म॒ताविति॑ सु - म॒तौ । यथा᳚ । यू॒यम् । अ॒न्या । वः॒ । अ॒न्याम् । अतीति॑ । मा । प्रेति॑ । यु॒क्त॒ ।  । अभू᳚त् । मम॑ । सु॒म॒ताविति॑ सु - म॒तौ । वि॒श्ववे॑दा॒ इति॑ वि॒श्व - वे॒दाः॒ । आष्ट॑ । प्र॒ति॒ष्ठामिति॑ प्रति - स्थाम् । अवि॑दत् । हि । गा॒धम् ।  । भू॒यास᳚म् । अ॒स्य॒ । सु॒म॒ताविति॑ सु - म॒तौ । यथा᳚ । यू॒यम् । अ॒न्या । वः॒ । अ॒न्याम् । अतीति॑ । मा । प्रेति॑ । यु॒क्त॒ ।  । पञ्च॑ । व्यु॑ष्टी॒रिति॒ वि - उ॒ष्टीः॒ । अन्विति॑ । पञ्च॑ । दोहाः᳚ । गाम् । पञ्च॑नाम्नी॒मिति॒ पञ्च॑ - ना॒म्नी॒म् । ऋ॒तवः॑ । अन्विति॑ । पञ्च॑ ।  । पञ्च॑ । दिशः॑ । प॒ञ्च॒द॒शेनेति॑ पञ्च - द॒शेन॑ । क्लृ॒प्ताः । स॒मा॒नमू᳚र्द्ध्नी॒रिति॑ समा॒न - मू॒र्द्ध्नीः॒ । अ॒भीति॑ । लो॒कम् । एक᳚म् ।  ।  24 ( 50) 

TS 4.3.11.5  
ऋ॒तस्य॑ । गर्भः॑ । प्र॒थ॒मा । व्यू॒षुषीति॑ वि - ऊ॒षुषी᳚ । अ॒पाम् । एका᳚ । म॒हि॒मान᳚म् । बि॒भ॒र्ति॒ ।  । सूर्य॑स्य । एका᳚ । चर॑ति । नि॒ष्कृ॒तेष्विति॑ निः-कृ॒तेषु॑ । घ॒र्मस्य॑ । एका᳚ । स॒वि॒ता । एका᳚म् । नीति॑ । य॒च्छ॒ति॒ ।  । या । प्र॒थ॒मा । व्यौच्छ॒दिति॑ वि - औच्छ॑त् । सा । धे॒नुः । अ॒भ॒व॒त् । य॒मे ।  । सा । नः॒ । पय॑स्वती । धु॒क्ष्व॒ । उत्त॑रामुत्तरा॒मित्युत्त॑रां-उ॒त्त॒रा॒म् । समा᳚म् ।  । शु॒क्रर्.ष॒भेति॑ शु॒क्र - ऋ॒ष॒भा॒ । नभ॑सा । ज्योति॑षा । एति॑ । अ॒गा॒त् । वि॒श्वरू॒पेति॑ वि॒श्व - रू॒पा॒ । श॒ब॒लीः । अ॒ग्निके॑तु॒रित्य॒ग्नि - के॒तुः॒ ।  । स॒मा॒नम् । अर्थ᳚म् । स्व॒प॒स्यमा॒नेति॑ सु-अ॒प॒स्यमा॑ना । बिभ्र॑ती । ज॒राम् । अ॒ज॒रे॒ । उ॒षः॒ । एति॑ । अ॒गाः॒ ।  । ऋ॒तू॒नाम् । पत्नी᳚ ( ) । प्र॒थ॒मा । इ॒यम् । एति॑ । अ॒गा॒त् । अह्ना᳚म् । ने॒त्री । ज॒नि॒त्री । प्र॒जाना॒मिति॑ प्र - जाना᳚म् ।  । एका᳚ । स॒ती । ब॒हु॒धेति॑ बहु - धा । उ॒षः॒ । वीति॑ । उ॒च्छ॒सि॒ । अजी᳚र्णा । त्वम् । ज॒र॒य॒सि॒ । सर्व᳚म् । अ॒न्यत् ।  ।  25 ( 69) 

TS 4.3.12.1  
अग्ने᳚ । जा॒तान् । प्रेति॑ । नु॒द॒ । नः॒ । स॒पत्नान्॑ । प्रतीति॑ । अजा॑तान् । जा॒त॒वे॒द॒ इति॑ जात - वे॒दः॒ । नु॒द॒स्व॒ ।  । अ॒स्मे इति॑ । दी॒दि॒हि॒ । सु॒मना॒ इति॑ सु - मनाः᳚ । अहे॑डन्न् । तव॑ । स्या॒म् । शर्मन्न्॑ । त्रि॒वरू॑थ॒ इति॑ त्रि-वरू॑थः । उ॒द्भिदित्यु॑त् - भित् ।  । सह॑सा । जा॒तान् । प्रेति॑ । नु॒द॒ । नः॒ । स॒पत्नान्॑ । प्रतीति॑ । अजा॑तान् । जा॒त॒वे॒द॒ इति॑ जात - वे॒दः॒ । नु॒द॒स्व॒ ।  । अधीति॑ । नः॒ । ब्रू॒हि॒ । सु॒म॒न॒स्यमा॑न॒ इति॑ सु - म॒न॒स्यमा॑नः । व॒यम् । स्या॒म॒ । प्रेति॑ । नु॒द॒ । नः॒ । स॒पत्नान्॑ ।  । च॒तु॒श्च॒त्वा॒रिꣳ॒॒श इति॑ चतुः - च॒त्वा॒रिꣳ॒॒शः । स्तोमः॑ । वर्चः॑ । द्रवि॑णम् । षो॒ड॒शः । स्तोमः॑ । ओजः॑ । द्रवि॑णम् । पृ॒थि॒व्याः । पुरी॑षम् । अ॒सि॒ ।  26 ( 50) 

TS 4.3.12.2  
अफ्सः॑ । नाम॑ ।  । एवः॑ । छन्दः॑ । वरि॑वः । छन्दः॑ । शं॒भूरिति॑ शं - भूः । छन्दः॑ । प॒रि॒भूरिति॑ परि - भूः । छन्दः॑ । आ॒च्छत् । छन्दः॑ । मनः॑ । छन्दः॑ । व्यचः॑ । छन्दः॑ । सिन्धुः॑ । छन्दः॑ । स॒मु॒द्रम् । छन्दः॑ । स॒लि॒लम् । छन्दः॑ । सं॒ॅयदिति॑ सं - यत् । छन्दः॑ । वि॒यदिति॑ वि - यत् । छन्दः॑ । बृ॒हत् । छन्दः॑ । र॒थ॒न्त॒रमिति॑ रथं - त॒रम् । छन्दः॑ । नि॒का॒य इति॑ नि - का॒यः । छन्दः॑ । वि॒व॒ध इति॑ वि-व॒धः । छन्दः॑ । गिरः॑ । छन्दः॑ । भ्रजः॑ । छन्दः॑ । स॒ष्टुबिति॑ स - स्तुप् । छन्दः॑ । अ॒नु॒ष्टुबित्य॑नु - स्तुप् । छन्दः॑ । क॒कुत् । छन्दः॑ । त्रि॒क॒कुदिति॑ त्रि - क॒कुत् । छन्दः॑ । का॒व्यम् । छन्दः॑ । अ॒ङ्कु॒पम् । छन्दः॑ ।  27 ( 50) 

TS 4.3.12.3  
प॒दप॑ङ्क्ति॒रिति॑ प॒द - प॒ङ्क्तिः॒ । छन्दः॑ । अ॒क्षर॑पङ्क्ति॒रित्य॒क्षर॑ - प॒ङ्क्तिः॒ । छन्दः॑ । वि॒ष्टा॒रप॑ङ्क्ति॒रिति॑ विष्टा॒र - प॒ङ्क्तिः॒ । छन्दः॑ । क्षु॒रः । भृज्वान्॑ । छन्दः॑ । प्र॒च्छत् । छन्दः॑ । प॒क्षः । छन्दः॑ । एवः॑ । छन्दः॑ । वरि॑वः । छन्दः॑ । वयः॑ । छन्दः॑ । व॒य॒स्कृदिति॑ वयः - कृत् । छन्दः॑ । वि॒शा॒लमिति॑ वि - शा॒लम् । छन्दः॑ । विष्प॑र्धा॒ इति॒ वि-स्प॒र्द्धाः॒ । छन्दः॑ । छ॒दिः । छन्दः॑ । दू॒रो॒ह॒णमिति॑ दुः - रो॒ह॒णम् । छन्दः॑ । त॒न्द्रम् । छन्दः॑ । अ॒ङ्का॒ङ्कम् । छन्दः॑ ।  ।  28 ( 33) 

TS 4.3.13.1  
अ॒ग्निः । वृ॒त्राणि॑ । ज॒ङ्घ॒न॒त् । द्र॒वि॒ण॒स्युः । वि॒प॒न्ययेति॑ वि - प॒न्यया᳚ ।  । समि॑द्ध॒ इति॒ सम् - इ॒द्धः॒ । शु॒क्रः । आहु॑त॒ इत्या - हु॒तः॒ ।  । त्वम् । सो॒म॒ । अ॒सि॒ । सत्प॑ति॒रिति॒ सत् - प॒तिः॒ । त्वम् । राजा᳚ । उ॒त । वृ॒त्र॒हेति॑ वृत्र - हा ।  । त्वम् । भ॒द्रः । अ॒सि॒ । क्रतुः॑ ।  । भ॒द्रा । ते॒ । अ॒ग्ने॒ । स्व॒नी॒केति॑ सु - अ॒नी॒क॒ । स॒न्दृगेति॑ सं - दृक् । घो॒रस्य॑ । स॒तः । विषु॑णस्य । चारुः॑ ।  । न । यत् । ते॒ । शो॒चिः । तम॑सा । वर॑न्त । न । ध्व॒स्मानः॑ । त॒नुवि॑ । रेपः॑ । एति॑ । धुः॒ ।  । भ॒द्रम् । ते॒ । अ॒ग्ने॒ । स॒ह॒सि॒न्न् । अनी॑कम् । उ॒पा॒के । एति॑ । रो॒च॒ते॒ । सूर्य॑स्य ।  ।  29 ( 50) 

TS 4.3.13.2  
रुश॑त् । दृ॒शे । द॒दृ॒शे॒ । न॒क्त॒या । चि॒त् । अरू᳚क्षितम् । दृ॒शे । एति॑ । रू॒पे । अन्न᳚म् ।  । सः । ए॒ना । अनी॑केन । सु॒वि॒दत्र॒ इति॑ सु-वि॒दत्रः॑ । अ॒स्मे इति॑ । यष्टा᳚ । दे॒वान् । आय॑जिष्ठ॒ इत्या - य॒जि॒ष्ठः॒ । स्व॒स्ति ।  । अद॑ब्धः । गो॒पा इति॑ गो-पाः । उ॒त । नः॒ । प॒र॒स्पा इति॑ परः-पाः । अग्ने᳚ । द्यु॒मदिति॑ द्यु - मत् । उ॒त । रे॒वत् । दि॒दी॒हि॒ ।  । स्व॒स्ति । नः॒ । दि॒वः । अ॒ग्ने॒ । पृ॒थि॒व्याः । वि॒श्वायु॒रिति॑ वि॒श्व - आ॒युः॒ । धे॒हि॒ । य॒जथा॑य । दे॒व॒ ।  । यत् । सी॒महि॑ । दि॒वि॒जा॒तेति॑ दिवि - जा॒त॒ । प्रश॑स्त॒मिति॒ प्र - श॒स्त॒म् । तत् । अ॒स्मासु॑ । द्रवि॑णम् । धे॒हि॒ । चि॒त्रम् ।  । यथा᳚ । हो॒तः॒ । मनु॑षः ।  30 ( 50) 

TS 4.3.13.3  
दे॒वता॒तेति॑ दे॒व - ता॒ता॒ । य॒ज्ञेभिः॑ । सू॒नो॒ इति॑ । स॒ह॒सः॒ । यजा॑सि ।  । ए॒वा । नः॒ । अ॒द्य । स॒म॒ना । स॒मा॒नान् । उ॒शन्न् । अ॒ग्ने॒ । उ॒श॒तः । य॒क्षि॒ । दे॒वान् ।  । अ॒ग्निम् । ई॒डे॒ । पु॒रोहि॑त॒मिति॑ पु॒रः - हि॒त॒म् । य॒ज्ञस्य॑ । दे॒वम् । ऋ॒त्विज᳚म् ।  । होता॑रम् । र॒त्न॒धात॑म॒मिति॑ रत्न - धात॑मम् ।  । वृषा᳚ । सो॒म॒ । द्यु॒मानिति॑ द्यु-मान् । अ॒सि॒ । वृषा᳚ । दे॒व॒ । वृष॑व्रत॒ इति॒ वृष॑ - व्र॒तः॒ ।  । वृषा᳚ । धर्मा॑णि । द॒धि॒षे॒ ।  । सान्त॑पना॒ इति॒ सां - त॒प॒नाः॒ । इ॒दम् । ह॒विः । मरु॑तः । तत् । जु॒जु॒ष्ट॒न॒ ।  । यु॒ष्माक॑ । ऊ॒ती । रि॒शा॒द॒स॒ इति॑ रिश - अ॒द॒सः॒ ।  । यः । नः॒ । मर्तः॑ । व॒स॒वः॒ । दु॒र्॒.हृ॒णा॒युरिति॑ दुः - हृ॒णा॒युः । ति॒रः । स॒त्यानि॑ । म॒रु॒तः॒ ।  31 ( 50) 

TS 4.3.13.4  
जिघाꣳ॑सात् ।  । द्रु॒हः । पाश᳚म् । प्रतीति॑ । सः । मु॒ची॒ष्ट॒ । तपि॑ष्ठेन । तप॑सा । ह॒न्त॒न॒ । तम् ।  । सं॒ॅव॒थ्स॒रीणा॒ इति॑ सं - व॒थ्स॒रीणाः᳚ । म॒रुतः॑ । स्व॒र्का इति॑ सु - अ॒र्काः । उ॒रु॒क्षया॒ इत्यु॑रु - क्षयाः᳚ । सग॑णा॒ इति॒ स - ग॒णाः॒ । मानु॑षेषु ।  । ते । अ॒स्मत् । पाशान्॑ । प्रेति॑ । मु॒ञ्च॒न्तु॒ । अꣳह॑सः । सा॒न्त॒प॒ना इति॑ सां - त॒प॒नाः । म॒दि॒राः । मा॒द॒यि॒ष्णवः॑ ।  । पि॒प्री॒हि । दे॒वान् । उ॒श॒तः । य॒वि॒ष्ठ॒ । वि॒द्वान् । ऋ॒तून् । ऋ॒तु॒प॒त॒ इत्यृ॑तु-प॒ते॒ । य॒ज॒ । इ॒ह ।  । ये । दैव्याः᳚ । ऋ॒त्विजः॑ । तेभिः॑ । अ॒ग्ने॒ । त्वम् । होतॄ॑णाम् । अ॒सि॒ । आय॑जिष्ठ॒ इत्या - य॒जि॒ष्ठः॒ ।  । अग्ने᳚ । यत् । अ॒द्य । वि॒शः । अ॒द्ध्व॒र॒स्य॒ । हो॒तः॒ । पाव॑क ।  32 ( 50) 

TS 4.3.13.5  
शो॒चे॒ । वेः । त्वम् । हि । यज्वा᳚ ।  । ऋ॒ता । य॒जा॒सि॒ । म॒हि॒ना । वीति॑ । यत् । भूः । ह॒व्या । व॒ह॒ । य॒वि॒ष्ठ॒ । या । ते॒ । अ॒द्य ।  । अ॒ग्निना᳚ । र॒यिम् । अ॒श्ञ॒व॒त् । पोष᳚म् । ए॒व । दि॒वेदि॑व॒ इति॑ दि॒वे - दि॒वे॒ ।  । य॒शस᳚म् । वी॒रव॑त्तम॒मिति॑ वी॒रव॑त् - त॒म॒म् ।  । ग॒य॒स्फान॒ इति॑ गय - स्फानः॑ । अ॒मी॒व॒हेत्य॑मीव - हा । व॒सु॒विदिति॑ वसु - वित् । पु॒ष्टि॒वर्द्ध॑न॒ इति॑ पुष्टि - वर्ध॑नः ।  । सु॒मि॒त्र इति॑ सु - मि॒त्रः । सो॒म॒ । नः॒ । भ॒व॒ ।  । गृह॑मेधास॒ इति॒ गृह॑ - मे॒धा॒सः॒ । एति॑ । ग॒त॒ । मरु॑तः । मा । अपेति॑ । भू॒त॒न॒ ।  । प्र॒मु॒ञ्चन्त॒ इति॑ प्र - मु॒ञ्चन्तः॑ । नः॒ । अꣳह॑सः ।  । पू॒र्वीभिः॑ । हि । द॒दा॒शि॒म । श॒रद्भि॒रिति॑ श॒रत् - भिः॒ । म॒रु॒तः॒ । व॒यम् ।  । महो॑भि॒रिति॒ महः॑ - भिः॒ ।  33 ( 50) 

TS 4.3.13.6  
च॒र्॒.ष॒णी॒नाम् ।  । प्रेति॑ । बु॒द्ध्निया᳚ । ई॒र॒ते॒ । वः॒ । महाꣳ॑सि । प्रेति॑ । नामा॑नि । प्र॒य॒ज्य॒व॒ इति॑ प्र - य॒ज्य॒वः॒ । ति॒र॒द्ध्व॒म् ।  । स॒ह॒स्रिय᳚म् । दम्य᳚म् । भा॒गम् । ए॒तम् । गृ॒ह॒मे॒धीय॒मिति॑ गृह - मे॒धीय᳚म् । म॒रु॒तः॒ । जु॒ष॒द्ध्व॒म् ।  । उपेति॑ । यम् । एति॑ । यु॒व॒तिः । सु॒दक्ष॒मिति॑ सु-दक्ष᳚म् । दो॒षा । वस्तोः᳚ । ह॒विष्म॑ती । घृ॒ताची᳚ ।  । उपेति॑ । स्वा । ए॒न॒म् । अ॒रम॑तिः । व॒सू॒युरिति॑ वसु - युः ।  । इ॒मो इति॑ । अ॒ग्ने॒ । वी॒तत॑मा॒नीति॑ वी॒त - त॒मा॒नि॒ । ह॒व्या । अज॑स्रः । व॒क्षि॒ । दे॒वता॑ति॒मिति॑ दे॒व - ता॒ति॒म् । अच्छ॑ ।  । प्रतीति॑ । नः॒ । ई॒म् । सु॒र॒भीणि॑ । वि॒य॒न्तु॒ ।  । क्री॒डम् । वः॒ । शर्द्धः॑ । मारु॑तम् । अ॒न॒र्वाण᳚म् । र॒थे॒शुभ॒मिति॑ रथे - शुभ᳚म् ।  ।  34 ( 50) 

TS 4.3.13.7  
कण्वाः᳚ । अ॒भि । प्रेति॑ । गा॒य॒त॒ ।  । अत्या॑सः । न । ये । म॒रुतः॑ । स्वञ्चः॑ । य॒क्ष॒दृश॒ इति॑ यक्ष - दृशः॑ । न । शु॒भय॑न्त । मर्याः᳚ ।  । ते । ह॒र्म्ये॒ष्ठा इति॑ हर्म्ये-स्थाः । शिश॑वः । न । शु॒भ्राः । व॒थ्सासः॑ । न । प्र॒क्री॒डिन॒ इति॑ प्र - क्री॒डिनः॑ । प॒यो॒धा इति॑ पयः - धाः ।  । प्रेति॑ । ए॒षा॒म् । अज्मे॑षु । वि॒थु॒रा । इ॒व॒ । रे॒ज॒ते॒ । भूमिः॑ । यामे॑षु । यत् । ह॒ । यु॒ञ्जते᳚ । शु॒भे ।  । ते । क्री॒डयः॑ । धुन॑यः । भ्राज॑दृष्टय॒ इति॒ भ्राज॑त् - ऋ॒ष्ट॒यः॒ । स्व॒यम् । म॒हि॒त्वमिति॑ महि - त्वम् । प॒न॒य॒न्त॒ । धूत॑यः ।  । उ॒प॒ह्व॒रेष्वित्यु॑प-ह्व॒रेषु॑ । यत् । अचि॑द्ध्वम् । य॒यिम् । वयः॑ । इ॒व॒ । म॒रु॒तः॒ । केन॑ ।  35 ( 50) 

TS 4.3.13.8  
चि॒त् । प॒था ।  । श्चोत॑न्ति । कोशाः᳚ । उपेति॑ । वः॒ । रथे॑षु । एति॑ । घृ॒तम् । उ॒क्ष॒त॒ । मधु॑वर्ण॒मिति॒ मधु॑ - व॒र्ण॒म् । अर्च॑ते ।  । अ॒ग्निम॑ग्नि॒मित्य॒ग्निम् - अ॒ग्नि॒म् । हवी॑मभि॒रिति॒ हवी॑म - भिः॒ । सदा᳚ । ह॒व॒न्त॒ । वि॒श्पति᳚म् ।  । ह॒व्य॒वाह॒मिति॑ हव्य - वाह᳚म् । पु॒रु॒प्रि॒यमिति॑ पुरु - प्रि॒यम् ।  । तम् । हि । शश्व॑न्तः । ईड॑ते । स्रु॒चा । दे॒वम् । घृ॒त॒श्चुतेति॑ घृत - श्चुता᳚ ।  । अ॒ग्निम् । ह॒व्याय॑ । वोढ॑वे ।  । इन्द्रा᳚ग्नी॒ इतीन्द्र॑ - अ॒ग्नी॒ । रो॒च॒ना । दि॒वः । श्ञथ॑त् । वृ॒त्रम् । इन्द्र᳚म् । वः॒ । वि॒श्वतः॑ । परीति॑ । इन्द्र᳚म् । नरः॑ । विश्व॑कर्म॒न्निति॒ विश्व॑ - क॒र्म॒न्न् । ह॒विषा᳚ । वा॒वृ॒धा॒नः । विश्व॑कर्म॒न्निति॒ विश्व॑ - क॒र्म॒न्न् । ह॒विषा᳚ । वर्द्ध॑नेन ।  ।  36 ( 46) 

4.4      चतुर्थकाण्डे चतुर्थः प्रश्नः - पञ्चमचितिशेषनिरूपणं
TS 4.4.1.1  
र॒श्मिः । अ॒सि॒ । क्षया॑य । त्वा॒ । क्षय᳚म् । जि॒न्व॒ । प्रेति॒रिति॒ प्र - इ॒तिः॒ । अ॒सि॒ । धर्मा॑य । त्वा॒ । धर्म᳚म् । जि॒न्व॒ । अन्वि॑ति॒रित्यनु॑ - इ॒तिः॒ । अ॒सि॒ । दि॒वे । त्वा॒ । दिव᳚म् । जि॒न्व॒ । स॒न्धिरिति॑ सं - धिः । अ॒सि॒ । अ॒न्तरि॑क्षाय । त्वा॒ । अ॒न्तरि॑क्षम् । जि॒न्व॒ । प्र॒ति॒धिरिति॑ प्रति-धिः । अ॒सि॒ । पृ॒थि॒व्यै । त्वा॒ । पृ॒थि॒वीम् । जि॒न्व॒ । वि॒ष्टं॒भ इति॑ वि-स्तं॒भः । अ॒सि॒ । वृष्ट्यै᳚ । त्वा॒ । वृष्टि᳚म् । जि॒न्व॒ । प्र॒वेति॑ प्र - वा । अ॒सि॒ । अह्ने᳚ । त्वा॒ । अहः॑ । जि॒न्व॒ । अ॒नु॒वेत्य॑नु - वा । अ॒सि॒ । रात्रि॑यै । त्वा॒ । रात्रि᳚म् । जि॒न्व॒ । उ॒शिक् । अ॒सि॒ ।  1 ( 50) 

TS 4.4.1.2  
वसु॑भ्य॒ इति॒ वसु॑ - भ्यः॒ । त्वा॒ । वसून्॑ । जि॒न्व॒ । प्र॒के॒त इति॑ प्र - के॒तः । अ॒सि॒ । रु॒द्रेभ्यः॑ । त्वा॒ । रु॒द्रान् । जि॒न्व॒ । सु॒दी॒तिरिति॑ सु- दी॒तिः । अ॒सि॒ । आ॒दि॒त्येभ्यः॑ । त्वा॒ । आ॒दि॒त्यान् । जि॒न्व॒ । ओजः॑ । अ॒सि॒ । पि॒तृभ्य॒ इति॑ पि॒तृ - भ्यः॒ । त्वा॒ । पि॒तॄन् । जि॒न्व॒ । तन्तुः॑ । अ॒सि॒ । प्र॒जाभ्य॒ इति॑ प्र - जाभ्यः॑ । त्वा॒ । प्र॒जा इति॑ प्र - जाः । जि॒न्व॒ । पृ॒त॒ना॒षाट् । अ॒सि॒ । प॒शुभ्य॒ इति॑ प॒शु - भ्यः॒ । त्वा॒ । प॒शून् । जि॒न्व॒ । रे॒वत् । अ॒सि॒ । ओष॑धीभ्य॒ इत्योष॑धि - भ्यः॒ । त्वा॒ । ओष॑धीः । जि॒न्व॒ । अ॒भि॒जिदित्य॑भि - जित् । अ॒सि॒ । यु॒क्तग्रा॒वेति॑ यु॒क्त - ग्रा॒वा॒ । इन्द्रा॑य । त्वा॒ । इन्द्र᳚म् । जि॒न्व॒ । अधि॑पति॒रित्यधि॑-प॒तिः॒ । अ॒सि॒ । प्रा॒णायेति॑ प्र-अ॒नाय॑ ।  2 ( 50) 

TS 4.4.1.3  
त्वा॒ । प्रा॒णमिति॑ प्र - अ॒नम् । जि॒न्व॒ । य॒न्ता । अ॒सि॒ । अ॒पा॒नायेत्य॑प - अ॒नाय॑ । त्वा॒ । अ॒पा॒नमित्य॑प - अ॒नम् । जि॒न्व॒ । सꣳ॒॒सर्प॒ इति॑ सं - सर्पः॑ । अ॒सि॒ । चक्षु॑षे । त्वा॒ । चक्षुः॑ । जि॒न्व॒ । व॒यो॒धा इति॑ वयः - धाः । अ॒सि॒ । श्रोत्रा॑य । त्वा॒ । श्रोत्र᳚म् । जि॒न्व॒ । त्रि॒वृदिति॑ त्रि - वृत् । अ॒सि॒ । प्र॒वृदिति॑ प्र - वृत् । अ॒सि॒ । सं॒ॅवृदिति॑ सं - वृत् । अ॒सि॒ । वि॒वृदिति॑ वि - वृत् । अ॒सि॒ । सꣳ॒॒रो॒ह इति॑ सं - रो॒हः । अ॒सि॒ । नी॒रो॒ह इति॑ निः - रो॒हः । अ॒सि॒ । प्र॒रो॒ह इति॑ प्र - रो॒हः । अ॒सि॒ । अ॒नु॒रो॒ह इत्य॑नु - रो॒हः । अ॒सि॒ । व॒सु॒कः । अ॒सि॒ । वेष॑श्रि॒रिति॒ वेष॑ - श्रिः॒ । अ॒सि॒ । वस्य॑ष्टिः । अ॒सि॒ ।  ।  3 ( 43) 

TS 4.4.2.1  
राज्ञी᳚ । अ॒सि॒ । प्राची᳚ । दिक् । वस॑वः । ते॒ । दे॒वाः । अधि॑पतय॒ इत्यधि॑ - प॒त॒यः॒ । अ॒ग्निः । हे॒ती॒नाम् । प्र॒ति॒ध॒र्तेति॑ प्रति - ध॒र्ता । त्रि॒वृदिति॑ त्रि-वृत् । त्वा॒ । स्तोमः॑ । पृ॒थि॒व्याम् । श्र॒य॒तु॒ । आज्य᳚म् । उ॒क्थम् । अव्य॑थयत् । स्त॒भ्ना॒तु॒ । र॒थ॒न्त॒रमिति॑ रथं - त॒रम् । साम॑ । प्रति॑ष्ठित्या॒ इति॒ प्रति॑ - स्थि॒त्यै॒ । वि॒राडिति॑ वि - राट् । अ॒सि॒ । द॒क्षि॒णा । दिक् । रु॒द्राः । ते॒ । दे॒वाः । अधि॑पतय॒ इत्यधि॑ - प॒त॒यः॒ । इन्द्रः॑ । हे॒ती॒नाम् । प्र॒ति॒ध॒र्तेति॑ प्रति - ध॒र्ता । प॒ञ्च॒द॒श इति॑ पञ्च - द॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । प्र उ॑गम् । उ॒क्थम् । अव्य॑थयत् । स्त॒भ्ना॒तु॒ । बृ॒हत् । साम॑ । प्रति॑ष्ठित्या॒ इति॒ प्रति॑ - स्थि॒त्यै॒ । स॒म्राडिति॑ सं - राट् । अ॒सि॒ । प्र॒तीची᳚ । दिक् ।  4 ( 50) 

TS 4.4.2.2  
आ॒दि॒त्याः । ते॒ । दे॒वाः । अधि॑पतय॒ इत्यधि॑ - प॒त॒यः॒ । सोमः॑ । हे॒ती॒नाम् । प्र॒ति॒ध॒र्तेति॑ प्रति - ध॒र्ता । स॒प्त॒द॒श इति॑ सप्त - द॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । म॒रु॒त्व॒तीय᳚म् । उ॒क्थम् । अव्य॑थयत् । स्त॒भ्ना॒तु॒ । वै॒रू॒पम् । साम॑ । प्रति॑ष्ठित्या॒ इति॒ प्रति॑ - स्थि॒त्यै॒ । स्व॒राडिति॑ स्व - राट् । अ॒सि॒ । उदी॑ची । दिक् । विश्वे᳚ । ते॒ । दे॒वाः । अधि॑पतय॒ इत्यधि॑ - प॒त॒यः॒ । वरु॑णः । हे॒ती॒नाम् । प्र॒ति॒ध॒र्तेति॑ प्रति - ध॒र्ता । ए॒क॒विꣳ॒॒श इत्ये॑क-विꣳ॒॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । निष्के॑वल्यम् । उ॒क्थम् । अव्य॑थयत् । स्त॒भ्ना॒तु॒ । वै॒रा॒जम् । साम॑ । प्रति॑ष्ठित्या॒ इति॒ प्रति॑ - स्थि॒त्यै॒ । अधि॑प॒त्नीत्यधि॑ - प॒त्नी॒ । अ॒सि॒ । बृ॒ह॒ती । दिक् । म॒रुतः॑ । ते॒ । दे॒वाः । अधि॑पतय॒ इत्यधि॑ - प॒त॒यः॒ ।  5 ( 50) 

TS 4.4.2.3  
बृह॒स्पतिः॑ । हे॒ती॒नाम् । प्र॒ति॒ध॒र्तेति॑ प्रति - ध॒र्ता । त्रि॒ण॒व॒त्र॒य॒स्त्रिꣳ॒॒शाविति॑ त्रिणव - त्र॒य॒स्त्रिꣳ॒॒शौ । त्वा॒ । स्तोमौ᳚ । पृ॒थि॒व्याम् । श्र॒य॒ता॒म् । वै॒श्व॒दे॒वा॒ग्नि॒मा॒रु॒ते इति॑ वैश्वदेव-आ॒ग्नि॒मा॒रु॒ते । उ॒क्थे इति॑ । अव्य॑थयन्ती॒ इति॑ । स्त॒भ्नी॒ता॒म् । शा॒क्व॒र॒रै॒व॒ते इति॑ शाक्वर - रै॒व॒ते । साम॑नी॒ इति॑ । प्रति॑ष्ठित्या॒ इति॒ प्रति॑ - स्थि॒त्यै॒ । अ॒न्तरि॑क्षाय । ऋष॑यः । त्वा॒ । प्र॒थ॒म॒जा इति॑ प्रथम - जाः । दे॒वेषु॑ । दि॒वः । मात्र॑या । व॒रि॒णा । प्र॒थ॒न्तु॒ । वि॒ध॒र्तेति॑ वि - ध॒र्ता । च॒ । अ॒यम् । अधि॑पति॒रित्यधि॑-प॒तिः॒ । च॒ । ते । त्वा॒ । सर्वे᳚ । सं॒ॅवि॒दा॒ना इति॑ सं - वि॒दा॒नाः । नाक॑स्य । पृ॒ष्ठे । सु॒व॒र्ग इति॑ सुवः - गे । लो॒के । यज॑मानम् । च॒ । सा॒द॒य॒न्तु॒ ।  ।  6 ( 40) 

TS 4.4.3.1  
अ॒यम् । पु॒रः । हरि॑केश॒ इति॒ हरि॑ - के॒शः॒ । सूर्य॑रश्मि॒रिति॒ सूर्य॑ - र॒श्मिः॒ । तस्य॑ । र॒थ॒गृ॒थ्स इति॑ रथ - गृ॒थ्सः । च॒ । रथौ॑जा॒ इति॒ रथ॑ - ओ॒जाः॒ । च॒ । से॒ना॒नि॒ग्रा॒म॒ण्या॑विति॑ सेनानि - ग्रा॒म॒ण्यौ᳚ । पु॒ञ्जि॒क॒स्थ॒लेति॑ पुञ्जिक - स्थ॒ला । च॒ । कृ॒त॒स्थ॒लेति॑ कृत - स्थ॒ला । च॒ । अ॒फ्स॒रसौ᳚ । या॒तु॒धाना॒ इति॑ यातु - धानाः᳚ । हे॒तिः । रक्षाꣳ॑सि । प्रहे॑ति॒रिति॒ प्र-हे॒तिः॒ । अ॒यम् । द॒क्षि॒णा । वि॒श्वक॒र्मेति॑ वि॒श्व - क॒र्मा॒ । तस्य॑ । र॒थ॒स्व॒न इति॑ रथ - स्व॒नः । च॒ । रथे॑चित्र॒ इति॒ रथे᳚ - चि॒त्रः॒ । च॒ । से॒ना॒नि॒ग्रा॒म॒ण्या॑विति॑ सेनानि - ग्रा॒म॒ण्यौ᳚ । मे॒न॒का । च॒ । स॒ह॒ज॒न्येति॑ सह - ज॒न्या । च॒ । अ॒फ्स॒रसौ᳚ । द॒ङ्णवः॑ । प॒शवः॑ । हे॒तिः । पौरु॑षेयः । व॒धः । प्रहे॑ति॒रिति॒ प्र - हे॒तिः॒ । अ॒यम् । प॒श्चात् । वि॒श्वव्य॑चा॒ इति॑ वि॒श्व - व्य॒चाः॒ । तस्य॑ । रथ॑प्रोत॒ इति॒ रथ॑-प्रो॒तः॒ । च॒ । अस॑मरथ॒ इत्यस॑म - र॒थः॒ । च॒ । से॒ना॒नि॒ग्रा॒म॒ण्या॑विति॑ सेनानि - ग्रा॒म॒ण्यौ᳚ । प्र॒म्लोच॒न्तीति॑ प्र - म्लोच॑न्ती । च॒ ।  7 ( 50) 

TS 4.4.3.2  
अ॒नु॒म्लोच॒न्तीत्य॑नु - म्लोच॑न्ती । च॒ । अ॒फ्स॒रसौ᳚ । स॒र्पाः । हे॒तिः । व्या॒घ्राः । प्रहे॑ति॒रिति॒ प्र - हे॒तिः॒ । अ॒यम् । उ॒त्त॒रादित्यु॑त्-त॒रात् । सं॒ॅयद्व॑सु॒रिति॑ सं॒ॅयत् - व॒सुः॒ । तस्य॑ । से॒न॒जिदिति॑ सेन-जित् । च॒ । सु॒षेण॒ इति॑ सु - सेनः॑ । च॒ । से॒ना॒नि॒ग्रा॒म॒ण्या॑विति॑ सेनानि - ग्रा॒म॒ण्यौ᳚ । वि॒श्वाची᳚ । च॒ । घृ॒ताची᳚ । च॒ । अ॒फ्स॒रसौ᳚ । आपः॑ । हे॒तिः । वातः॑ । प्रहे॑ति॒रिति॒ प्र - हे॒तिः॒ । अ॒यम् । उ॒परि॑ । अ॒र्वाग्व॑सु॒रित्य॒र्वाक् - व॒सुः॒ । तस्य॑ । तार्क्ष्यः॑ । च॒ । अरि॑ष्टनेमि॒रित्यरि॑ष्ट - ने॒मिः॒ । च॒ । से॒ना॒नि॒ग्रा॒म॒ण्या॑विति॑ सेनानि - ग्रा॒म॒ण्यौ᳚ । उ॒र्वशी᳚ । च॒ । पू॒र्वचि॑त्ति॒रिति॑ पू॒र्व - चि॒त्तिः॒ । च॒ । अ॒फ्स॒रसौ᳚ । वि॒द्युदिति॑ वि - द्युत् । हे॒तिः । अ॒व॒स्फूर्ज॒न्नित्य॑व - स्फूर्जन्न्॑ । प्रहे॑ति॒रिति॒ प्र - हे॒तिः॒ । तेभ्यः॑ । नमः॑ । ते । नः॒ । मृ॒ड॒य॒न्तु॒ । ते । यम् ।  8 ( 50) 

TS 4.4.3.3  
द्वि॒ष्मः । यः । च॒ । नः॒ । द्वेष्टि॑ । तम् । वः॒ । जंभे᳚ । द॒धा॒मि॒ । आ॒योः । त्वा॒ । सद॑ने । सा॒द॒या॒मि॒ । अव॑तः । छा॒याया᳚म् । नमः॑ । स॒मु॒द्राय॑ । नमः॑ । स॒मु॒द्रस्य॑ । चक्ष॑से । प॒र॒मे॒ष्ठी । त्वा॒ । सा॒द॒य॒तु॒ । दि॒वः । पृ॒ष्ठे । व्यच॑स्वतीम् । प्रथ॑स्वतीम् । वि॒भूम॑ती॒मिति॑ वि - भूम॑तीम् । प्र॒भूम॑ती॒मिति॑ प्र - भूम॑तीम् । प॒रि॒भूम॑ती॒मिति॑ परि - भूम॑तीम् । दिव᳚म् । य॒च्छ॒ । दिव᳚म् । दृꣳ॒॒ह॒ । दिव᳚म् । मा । हिꣳ॒॒सीः॒ । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । व्या॒नायेति॑ वि - अ॒नाय॑ । उ॒दा॒नायेत्यु॑त् - अ॒नाय॑ । प्र॒ति॒ष्ठाया॒ इति॑ प्रति - स्थायै᳚ । च॒रित्रा॑य । सूर्यः॑ । त्वा॒ । अ॒भीति॑ । पा॒तु॒ । म॒ह्या । स्व॒स्त्या ( ) । छ॒र्दिषा᳚ । शन्त॑मे॒नेति॒ शं - त॒मे॒न॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ।  । प्रोथ॑त् । अश्वः॑ । न । यव॑से । अ॒वि॒ष्यन्न् । य॒दा । म॒हः । सं॒ॅवर॑णा॒दिति॑ सं - वर॑णात् । व्यस्था॒दिति॑ वि - अस्था᳚त् ।  । आत् । अ॒स्य॒ । वातः॑ । अन्विति॑ । वा॒ति॒ । शो॒चिः । अध॑ । स्म॒ । ते॒ । व्रज॑नम् । कृ॒ष्णम् । अ॒स्ति॒ ।  ।  9 ( 78) 

TS 4.4.4.1  
अ॒ग्निः । मू॒र्द्धा । दि॒वः । क॒कुत् । पतिः॑ । पृ॒थि॒व्याः । अ॒यम् ।  । अ॒पाम् । रेताꣳ॑सि । जि॒न्व॒ति॒ ।  । त्वाम् । अ॒ग्ने॒ । पुष्क॑रात् । अधीति॑ । अथ॑र्वा । निरिति॑ । अ॒म॒न्थ॒त॒ ।  । मू॒र्द्ध्नः । विश्व॑स्य । वा॒घतः॑ ।  । अ॒यम् । अ॒ग्निः । स॒ह॒स्रिणः॑ । वाज॑स्य । श॒तिनः॑ । पतिः॑ ।  । मू॒र्द्धा । क॒विः । र॒यी॒णाम् ।  । भुवः॑ । य॒ज्ञस्य॑ । रज॑सः । च॒ । ने॒ता । यत्र॑ । नि॒युद्भि॒रिति॑ नि॒युत् - भिः॒ । सच॑से । शि॒वाभिः॑ ।  । दि॒वि । मू॒र्द्धान᳚म् । द॒धि॒षे॒ । सु॒व॒र्॒.षामिति॑ सुवः - साम् । जि॒ह्वाम् । अ॒ग्ने॒ । च॒कृ॒षे॒ । ह॒व्य॒वाह॒मिति॑ हव्य - वाह᳚म् ।  । अबा॑धि । अ॒ग्निः । स॒मिधेति॑ सम् - इधा᳚ । जना॑नाम् ।  10 ( 50) 

TS 4.4.4.2  
प्रतीति॑ । धे॒नुम् । इ॒व । आ॒य॒तीमित्या᳚ - य॒तीम् । उ॒षास᳚म् ।  । य॒ह्वाः । इ॒व॒ । प्रेति॑ । व॒याम् । उ॒ज्जिहा॑ना॒ इत्यु॑त् - जिहा॑नाः । प्रेति॑ । भा॒नवः॑ । सि॒स्र॒ते॒ । नाक᳚म् । अच्छ॑ ।  । अवो॑चाम । क॒वये᳚ । मेद्ध्या॑य । वचः॑ । व॒न्दारु॑ । वृ॒ष॒भाय॑ । वृष्णे᳚ ।  । गवि॑ष्ठिरः । नम॑सा । स्तोम᳚म् । अ॒ग्नौ । दि॒वि । इ॒व॒ । रु॒क्मम् । उ॒र्व्यञ्च᳚म् । अ॒श्रे॒त् ।  । जन॑स्य । गो॒पा इति॑ गो - पाः । अ॒ज॒नि॒ष्ट ॒ । जागृ॑विः । अ॒ग्निः । सु॒दक्ष॒ इति॑ सु - दक्षः॑ । सु॒वि॒ताय॑ । नव्य॑से ।  । घृ॒तप्र॑तीक॒ इति॑ घृ॒त - प्र॒ती॒कः॒ । बृ॒ह॒ता । दि॒वि॒स्पृशेति॑ दिवि - स्पृशा᳚ । द्यु॒मदिति॑ द्यु - मत् । वीति॑ । भा॒ति॒ । भ॒र॒तेभ्यः॑ । शुचिः॑ ।  । त्वाम् । अ॒ग्ने॒ । अङ्गि॑रसः ।  11 ( 50) 

TS 4.4.4.3  
गुहा᳚ । हि॒तम् । अन्विति॑ । अ॒वि॒न्द॒न्न् । शि॒श्रि॒या॒णम् । वने॑वन॒ इति॒ वने᳚ - व॒ने॒ ।  । सः । जा॒य॒से॒ । म॒थ्यमा॑नः । सहः॑ । म॒हत् । त्वाम् । आ॒हुः॒ । सह॑सः । पु॒त्रम् । अ॒ङ्गि॒रः॒ ।  । य॒ज्ञस्य॑ । के॒तुम् । प्र॒थ॒मम् । पु॒रोहि॑त॒मिति॑ पु॒रः - हि॒त॒म् । अ॒ग्निम् । नरः॑ । त्रि॒ष॒ध॒स्थ इति॑ त्रि - स॒ध॒स्थे । समिति॑ । इ॒न्ध॒ते॒ ।  । इन्द्रे॑ण । दे॒वैः । स॒रथ॒मिति॑ स - रथ᳚म् । सः । ब॒र्॒.हिषि॑ । सीद॑त् । नीति॑ । होता᳚ । य॒जथा॑य । सु॒क्रतु॒रिति॑ सु - क्रतुः॑ ।  । त्वाम् । चि॒त्र॒श्र॒व॒स्त॒मेति॑ चित्रश्रवः-त॒म॒ । हव॑न्ते । वि॒क्षु । ज॒न्तवः॑ ।  । शो॒चिष्के॑श॒मिति॑ शो॒चिः - के॒श॒म् । पु॒रु॒प्रि॒येति॑ पुरु - प्रि॒य॒ । अग्ने᳚ । ह॒व्याय॑ । वोढ॑वे ।  । सखा॑यः । समिति॑ । वः॒ । स॒म्यञ्च᳚म् । इष᳚म् ।  12 ( 50) 

TS 4.4.4.4  
स्तोम᳚म् । च॒ । अ॒ग्नये᳚ ।  । वर्.षि॑ष्ठाय । क्षि॒ती॒नाम् । ऊ॒र्जः । नप्त्रे᳚ । सह॑स्वते ।  । सꣳस॒मिति॒ सम् - स॒म् । इत् । यु॒व॒से॒ । वृ॒ष॒न्न् । अग्ने᳚ । विश्वा॑नि । अ॒र्यः । आ ।  । इ॒डः । प॒दे । समिति॑ । इ॒द्ध्य॒से॒ । सः । नः॒ । वसू॑नि । एति॑ । भ॒र॒ ।  । ए॒ना । वः॒ । अ॒ग्निम् । नम॑सा । ऊ॒र्जः । नपा॑तम् । एति॑ । हु॒वे॒ ।  । प्रि॒यम् । चेति॑ष्ठम् । अ॒र॒तिम् । स्व॒द्ध्व॒रमिति॑ सु - अ॒द्ध्व॒रम् । विश्व॑स्य । दू॒तम् । अ॒मृत᳚म् ।  । सः । यो॒ज॒ते॒ । अ॒रु॒षः । वि॒श्वभो॑ज॒सेति॑ वि॒श्व - भो॒ज॒सा॒ । सः । दु॒द्र॒व॒त् । स्वा॑हुत॒ इति॒ सु - आ॒हु॒तः॒ ।  । सु॒ब्रह्मेति॑ सु - ब्रह्मा᳚ । य॒ज्ञः । सु॒शमीति॑ सु - शमी᳚ ।  13 ( 50) 

TS 4.4.4.5  
वसू॑नाम् । दे॒वम् । राधः॑ । जना॑नाम् ।  । उदिति॑ । अ॒स्य॒ । शो॒चिः । अ॒स्था॒त् । आ॒जुह्वा॑न॒स्येत्या᳚ - जुह्वा॑नस्य । मी॒ढुषः॑ ।  । उदिति॑ । धू॒मासः॑ । अ॒रु॒षासः॑ । दि॒वि॒स्पृश॒ इति॑ दिवि - स्पृशः॑ । समिति॑ । अ॒ग्निम् । इ॒न्ध॒ते॒ । नरः॑ ।  । अग्ने᳚ । वाज॑स्य । गोम॑त॒ इति॒ गो-म॒तः॒ । ईशा॑नः । स॒ह॒सः॒ । य॒हो॒ इति॑ ।  । अ॒स्मे इति॑ । धे॒हि॒ । जा॒त॒वे॒द॒ इति॑ जात - वे॒दः॒ । महि॑ । श्रवः॑ ।  । सः । इ॒धा॒नः । वसुः॑ । क॒विः । अ॒ग्निः । ई॒डेन्यः॑ । गि॒रा ।  । रे॒वत् । अ॒स्मभ्य॒मित्य॒स्म - भ्य॒म् । पु॒र्व॒णी॒केति॑ पुरु-अ॒नी॒क॒ । दी॒दि॒हि॒ ।  । क्ष॒पः । रा॒ज॒न्न् । उ॒त । त्मना᳚ । अग्ने᳚ । वस्तोः᳚ । उ॒त । उ॒षसः॑ ।  । सः । ति॒ग्म॒जं॒भेति॑ तिग्म - जं॒भ॒ ।  14 ( 50) 

TS 4.4.4.6  
र॒क्षसः॑ । द॒ह॒ । प्रति॑ ।  । एति॑ । ते॒ । अ॒ग्ने॒ । इ॒धी॒म॒हि॒ । द्यु॒मन्त॒मिति॑ द्यु - मन्त᳚म् । दे॒व॒ । अ॒जर᳚म् ।  । यत् । ह॒ । स्या । ते॒ । पनी॑यसी । स॒मिदिति॑ सं - इत् । दी॒दय॑ति । द्यवि॑ । इष᳚म् । स्तो॒तृभ्य॒ इति॑ स्तो॒तृ - भ्यः॒ । एति॑ । भ॒र॒ ।  । एति॑ । ते॒ । अ॒ग्ने॒ । ऋ॒चा । ह॒विः । शु॒क्रस्य॑ । ज्यो॒ति॒षः॒ । प॒ते॒ ।  । सुश्च॒न्द्रेति॒ सु-च॒न्द्र॒ । दस्म॑ । विश्प॑ते । हव्य॑वा॒डिति॒ हव्य॑ - वा॒ट् । तुभ्य᳚म् । हू॒य॒ते॒ । इष᳚म् । स्तो॒तृभ्य॒ इति॑ स्तो॒तृ - भ्यः॒ । एति॑ । भ॒र॒ ।  । उ॒भे इति॑ । सु॒श्च॒न्द्रेति॑ सु - च॒न्द्र॒ । स॒र्पिषः॑ । दर्वी॒ इति॑ । श्री॒णी॒षे॒ । आ॒सनि॑ ।  । उ॒तो इति॑ । नः॒ । उदिति॑ । पु॒पू॒र्याः॒ ।  15 ( 50) 

TS 4.4.4.7  
उ॒क्थेषु॑ । श॒व॒सः॒ । प॒ते॒ । इष᳚म् । स्तो॒तृभ्य॒ इति॑ स्तो॒तृ - भ्यः॒ । एति॑ । भ॒र॒ ।  । अग्ने᳚ । तम् । अ॒द्य । अश्व᳚म् । न । स्तोमैः᳚ । क्रतु᳚म् । न । भ॒द्रम् । हृ॒दि॒स्पृश॒मिति॑ हृदि - स्पृश᳚म् ।  । ऋ॒द्ध्याम॑ । ते॒ । ओहैः᳚ ।  । अध॑ । हि । अ॒ग्ने॒ । क्रतोः᳚ । भ॒द्रस्य॑ । दक्ष॑स्य । सा॒धोः ।  । र॒थीः । ऋ॒तस्य॑ । बृ॒ह॒तः । ब॒भूथ॑ ।  । आ॒भिः । ते॒ । अ॒द्य । गी॒र्भिः । गृ॒णन्तः॑ । अग्ने᳚ । दाशे॑म ।  । प्रेति॑ । ते॒ । दि॒वः । न । स्त॒न॒य॒न्ति॒ । शुष्माः᳚ ।  । ए॒भिः । नः॒ । अ॒र्कैः । भव॑ । नः॒ । अ॒र्वाङ् ।  16 ( 50) 

TS 4.4.4.8  
सुवः॑ । न । ज्योतिः॑ ।  । अग्ने᳚ । विश्वे॑भिः । सु॒मना॒ इति॑ सु - मनाः᳚ । अनी॑कैः ।  । अ॒ग्निम् । होता॑रम् । म॒न्ये॒ । दास्व॑न्तम् । वसोः᳚ । सू॒नुम् । सह॑सः । जा॒तवे॑दस॒मिति॑ जा॒त - वे॒द॒स॒म् ।  । विप्र᳚म् । न । जा॒तवे॑दस॒मिति॑ जा॒त - वे॒द॒स॒म् ।  । यः । ऊ॒र्द्ध्वया᳚ । स्व॒द्ध्व॒र इति॑ सु - अ॒द्ध्व॒रः । दे॒वः । दे॒वाच्या᳚ । कृ॒पा ।  । घृ॒तस्य॑ । विभ्रा᳚ष्टि॒मिति॒ वि - भ्रा॒ष्टि॒म् । अन्विति॑ । शु॒क्रशो॑चिष॒ इति॑ शु॒क्र - शो॒चि॒षः॒ । आ॒जुह्वा॑न॒स्येत्या᳚ - जुह्वा॑नस्य । स॒र्पिषः॑ ।  । अग्ने᳚ । त्वम् । नः॒ । अन्त॑मः ।  । उ॒त । त्रा॒ता । शि॒वः । भ॒व॒ । व॒रू॒थ्यः॑ ।  । तम् । त्वा॒ । शो॒चि॒ष्ठ॒ । दी॒दि॒वः॒ ।  । सु॒म्नाय॑ । नू॒नम् । ई॒म॒हे॒ । सखि॑भ्य॒ इति॒ सखि॑ - भ्यः॒ ।  । वसुः॑ । अ॒ग्निः । वसु॑श्रवा॒ इति॒ वसु॑ - श्र॒वाः॒ ( ) ।  । अच्छ॑ । न॒क्षि॒ । द्यु॒मत्त॑म॒ इति॑ द्यु॒मत् - त॒मः॒ । र॒यिम् । दाः॒ ।  ।  17 ( 55) 

TS 4.4.5.1  
इ॒न्द्रा॒ग्निभ्या॒मिती᳚न्द्रा॒ग्नि - भ्या॒म् । त्वा॒ । स॒युजेति॑ स - युजा᳚ । यु॒जा । यु॒न॒ज्मि॒ । आ॒घा॒राभ्या॒मित्या᳚-घा॒राभ्या᳚म् । तेज॑सा । वर्च॑सा । उ॒क्थेभिः॑ । स्तोमे॑भिः । छन्दो॑भि॒रिति॒ छन्दः॑ - भिः॒ । र॒य्यै । पोषा॑य । स॒जा॒ताना॒मिति॑ स-जा॒ताना᳚म् । म॒द्ध्य॒म॒स्थेया॒येति॑ मद्ध्यम-स्थेया॑य । मया᳚ । त्वा॒ । स॒युजेति॑ स-युजा᳚ । यु॒जा । यु॒न॒ज्मि॒ । अं॒बा । दु॒ला । नि॒त॒त्निरिति॑ नि - त॒त्निः । अ॒भ्रय॑न्ती । मे॒घय॑न्ती । व॒र्॒.षय॑न्ती । चु॒पु॒णीका᳚ । नाम॑ । अ॒सि॒ । प्र॒जाप॑ति॒नेति॑ प्र॒जा - प॒ति॒ना॒ । त्वा॒ । विश्वा॑भिः । धी॒भिः । उपेति॑ । द॒धा॒मि॒ । पृ॒थि॒वी । उ॒द॒पु॒रमित्यु॑द - पु॒रम् । अन्ने॑न । वि॒ष्टा । म॒नु॒ष्याः᳚ । ते॒ । गो॒प्तारः॑ । अ॒ग्निः । विय॑त्त॒ इति॒ वि - य॒त्तः॒ । अ॒स्या॒म् । ताम् । अ॒हम् । प्रेति॑ । प॒द्ये॒ । सा ।  18 ( 50) 

TS 4.4.5.2  
मे॒ । शर्म॑ । च॒ । वर्म॑ । च॒ । अ॒स्तु॒ । अधि॑द्यौ॒रित्यधि॑ - द्यौः॒ । अ॒न्तरि॑क्षम् । ब्रह्म॑णा । वि॒ष्टा । म॒रुतः॑ । ते॒ । गो॒प्तारः॑ । वा॒युः । विय॑त्त॒ इति॒ वि - य॒त्तः॒ । अ॒स्या॒म् । ताम् । अ॒हम् । प्रेति॑ । प॒द्ये॒ । सा । मे॒ । शर्म॑ । च॒ । वर्म॑ । च॒ । अ॒स्तु॒ । द्यौः । अप॑राजि॒तेत्यप॑रा - जि॒ता॒ । अ॒मृते॑न । वि॒ष्टा । आ॒दि॒त्याः । ते॒ । गो॒प्तारः॑ । सूर्यः॑ । विय॑त्त॒ इति॒ वि-य॒त्तः॒ । अ॒स्या॒म् । ताम् । अ॒हम् । प्रेति॑ । प॒द्ये॒ । सा । मे॒ । शर्म॑ । च॒ । वर्म॑ । च॒ । अ॒स्तु॒ ।  ।  19 ( 48) 

TS 4.4.6.1  
बृह॒स्पतिः॑ । त्वा॒ । सा॒द॒य॒तु॒ । पृ॒थि॒व्याः । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र-अ॒नाय॑ । अ॒पा॒नायेत्य॑प - अ॒नाय॑ । विश्व᳚म् । ज्योतिः॑ । य॒च्छ॒ । अ॒ग्निः । ते॒ । अधि॑पति॒रित्यधि॑ - प॒तिः॒ । वि॒श्वक॒र्मेति॑ वि॒श्व - क॒र्मा॒ । त्वा॒ । सा॒द॒य॒तु॒ । अ॒न्तरि॑क्षस्य । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । विश्व᳚म् । ज्योतिः॑ । य॒च्छ॒ । वा॒युः । ते॒ । अधि॑पति॒रित्यधि॑ - प॒तिः॒ । प्र॒जाप॑ति॒रिति॑ प्र॒जा - प॒तिः॒ । त्वा॒ । सा॒द॒य॒तु॒ । दि॒वः । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । विश्व᳚म् । ज्योतिः॑ । य॒च्छ॒ । प॒र॒मे॒ष्ठी । ते॒ । अधि॑पति॒रित्यधि॑ - प॒तिः॒ । पु॒रो॒वा॒त॒सनि॒रिति॑ पुरोवात - सनिः॑ । अ॒सि॒ । अ॒भ्र॒सनि॒रित्य॑भ्र - सनिः॑ । अ॒सि॒ । वि॒द्यु॒थ्सनि॒रिति॑ विद्युत् - सनिः॑ ।  20 ( 50) 

TS 4.4.6.2  
अ॒सि॒ । स्त॒न॒यि॒त्नु॒सनि॒रिति॑ स्तनयित्नु - सनिः॑ । अ॒सि॒ । वृ॒ष्टि॒सनि॒रिति॑ वृष्टि - सनिः॑ । अ॒सि॒ । अ॒ग्नेः । यानी᳚ । अ॒सि॒ । दे॒वाना᳚म् । अ॒ग्ने॒यानीत्य॑ग्ने-यानी᳚ । अ॒सि॒ । वा॒योः । यानी᳚ । अ॒सि॒ । दे॒वाना᳚म् । वा॒यो॒यानीति॑ वायो - यानी᳚ । अ॒सि॒ । अ॒न्तरि॑क्षस्य । यानी᳚ । अ॒सि॒ । दे॒वाना᳚म् । अ॒न्त॒रि॒क्ष॒यानीत्य॑न्तरिक्ष - यानी᳚ । अ॒सि॒ । अ॒न्तरि॑क्षम् । अ॒सि॒ । अ॒न्तरि॑क्षाय । त्वा॒ । स॒लि॒लाय॑ । त्वा॒ । सर्णी॑काय । त्वा॒ । सती॑का॒येति॒ स - ती॒का॒य॒ । त्वा॒ । केता॑य । त्वा॒ । प्रचे॑तस॒ इति॒ प्र - चे॒त॒से॒ । त्वा॒ । विव॑स्वते । त्वा॒ । दि॒वः । त्वा॒ । ज्योति॑षे । आ॒दि॒त्येभ्यः॑ । त्वा॒ । ऋ॒चे । त्वा॒ । रु॒चे । त्वा॒ । द्यु॒ते । त्वा॒ ( ) । भा॒से । त्वा॒ । ज्योति॑षे । त्वा॒ । य॒शो॒दामिति॑ यशः-दाम् । त्वा॒ । यश॑सि । ते॒जो॒दामिति॑ तेजः - दाम् । त्वा॒ । तेज॑सि । प॒यो॒दामिति॑ पयः - दाम् । त्वा॒ । पय॑सि । व॒र्चो॒दामिति॑ वर्चः-दाम् । त्वा॒ । वर्च॑सि । द्र॒वि॒णो॒दामिति॑ द्रविणः - दाम् । त्वा॒ । द्रवि॑णे । सा॒द॒या॒मि॒ । तेन॑ । ऋषि॑णा । तेन॑ । ब्रह्म॑णा । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ।  ।  21 ( 79) 

TS 4.4.7.1  
भू॒य॒स्कृदिति॑ भूयः - कृत् । अ॒सि॒ । व॒रि॒व॒स्कृदिति॑ वरिवः - कृत् । अ॒सि॒ । प्राची᳚ । अ॒सि॒ । ऊ॒र्द्ध्वा । अ॒सि॒ । अ॒न्त॒रि॒क्ष॒सदित्य॑न्तरिक्ष - सत् । अ॒सि॒ । अ॒न्तरि॑क्षे । सी॒द॒ । अ॒फ्सु॒षदित्य॑फ्सु - सत् । अ॒सि॒ । श्ये॒न॒सदिति॑ श्येन-सत् । अ॒सि॒ । गृ॒द्ध्र॒सदिति॑ गृद्ध्र-सत् । अ॒सि॒ । सु॒प॒र्ण॒सदिति॑ सुपर्ण - सत् । अ॒सि॒ । ना॒क॒सदिति॑ नाक - सत् । अ॒सि॒ । पृ॒थि॒व्याः । त्वा॒ । द्रवि॑णे । सा॒द॒या॒मि॒ । अ॒न्तरि॑क्षस्य । त्वा॒ । द्रवि॑णे । सा॒द॒या॒मि॒ । दि॒वः । त्वा॒ । द्रवि॑णे । सा॒द॒या॒मि॒ । दि॒शाम् । त्वा॒ । द्रवि॑णे । सा॒द॒या॒मि॒ । द्र॒वि॒णो॒दामिति॑ द्रविणः - दाम् । त्वा॒ । द्रवि॑णे । सा॒द॒या॒मि॒ । प्रा॒णमिति॑ प्र - अ॒नम् । मे॒ । पा॒हि॒ । अ॒पा॒नमित्य॑प - अ॒नम् । मे॒ । पा॒हि॒ । व्या॒नमिति॑ वि - अ॒नम् । मे॒ ।  22 ( 50) 

TS 4.4.7.2  
पा॒हि॒ । आयुः॑ । मे॒ । पा॒हि॒ । वि॒श्वायु॒रिति॑ वि॒श्व-आ॒युः॒ । मे॒ । पा॒हि॒ । स॒र्वायु॒रिति॑ स॒र्व - आ॒युः॒ । मे॒ । पा॒हि॒ । अग्ने᳚ । यत् । ते॒ । पर᳚म् । हृत् । नाम॑ । तौ । एति॑ । इ॒हि॒ । समिति॑ । र॒भा॒व॒है॒ । पाञ्च॑जन्ये॒ष्विति॒ पाञ्च॑ - ज॒न्ये॒षु॒ । अपीति॑ । ए॒धि॒ । अ॒ग्ने॒ । यावाः᳚ । अया॑वाः । एवाः᳚ । ऊमाः᳚ । सब्दः॑ । सग॑रः । सु॒मेक॒ इति॑ सु - मेकः॑ ।  ।  23 ( 32) 

TS 4.4.8.1  
अ॒ग्निना᳚ । वि॒श्वा॒षाट् । सूर्ये॑ण । स्व॒राडिति॑ स्व - राट् । क्रत्वा᳚ । शची॒पतिः॑ । ऋ॒ष॒भेण॑ । त्वष्टा᳚ । य॒ज्ञेन॑ । म॒घवा॒निति॑ म॒घ-वा॒न् । दक्षि॑णया । सु॒व॒र्ग इति॑ सुवः - गः । म॒न्युना᳚ । वृ॒त्र॒हेति॑ वृत्र - हा । सौहा᳚र्द्येन । त॒नू॒धा इति॑ तनू - धाः । अन्ने॑न । गयः॑ । पृ॒थि॒व्या । अ॒स॒नो॒त् । ऋ॒ग्भिरित्यृ॑क् - भिः । अ॒न्ना॒द इत्य॑न्न - अ॒दः । व॒ष॒ट्का॒रेणेति॑ वषट् - का॒रेण॑ । ऋ॒द्धः । साम्ना᳚ । त॒नू॒पा इति॑ तनू - पाः । वि॒राजेति॑ वि - राजा᳚ । ज्योति॑ष्मान् । ब्रह्म॑णा । सो॒म॒पा इति॑ सोम - पाः । गोभिः॑ । य॒ज्ञम् । दा॒धा॒र॒ । क्ष॒त्रेण॑ । म॒नु॒ष्यान्॑ । अश्वे॑न । च॒ । रथे॑न । च॒ । व॒ज्री । ऋ॒तुभि॒रित्यृ॒तु - भिः॒ । प्र॒भुरिति॑ प्र - भुः । सं॒ॅव॒थ्स॒रेणेति॑ सं - व॒थ्स॒रेण॑ । प॒रि॒भूरिति॑ परि - भूः । तप॑सा । अना॑धृष्ट॒ इत्यना᳚ - धृ॒ष्टः॒ । सूर्यः॑ । सन्न् । त॒नूभिः॑ ।  ।  24 ( 49) 

TS 4.4.9.1  
प्र॒जाप॑ति॒रिति॑ प्र॒जा - प॒तिः॒ । मन॑सा । अन्धः॑ । अच्छे॑त॒ इत्यच्छ॑ - इ॒तः॒ । धा॒ता । दी॒क्षाया᳚म् । स॒वि॒ता । भृ॒त्याम् । पू॒षा । सो॒म॒क्रय॑ण्या॒मिति॑ सोम - क्रय॑ण्याम् । वरु॑णः । उप॑नद्ध॒ इत्युप॑ - न॒द्धः॒ । असु॑रः । क्री॒यमा॑णः । मि॒त्रः । क्री॒तः । शि॒पि॒वि॒ष्ट इति॑ शिपि - वि॒ष्टः । आसा॑दित॒ इत्या - सा॒दि॒तः॒ । न॒रन्धि॑षः । प्रो॒ह्यमा॑ण॒ इति॑ प्र - उ॒ह्यमा॑नः । अधि॑पति॒रित्यधि॑-प॒तिः॒ । आग॑त॒ इत्या - ग॒तः॒ । प्र॒जाप॑ति॒रिति॑ प्र॒जा - प॒तिः॒ । प्र॒णी॒यमा॑न॒ इति॑ प्र-नी॒यमा॑नः । अ॒ग्निः । आग्नी᳚द्ध्र॒ इत्याग्नि॑-इ॒द्ध्रे॒ । बृह॒स्पतिः॑ । आग्नी᳚द्ध्रा॒दित्याग्नि॑ - इ॒द्ध्रा॒त् । प्र॒णी॒यमा॑न॒ इति॑ प्र - नी॒यमा॑नः । इन्द्रः॑ । ह॒वि॒र्द्धान॒ इति॑ हविः - धाने᳚ । अदि॑तिः । आसा॑दित॒ इत्या - सा॒दि॒तः॒ । विष्णुः॑ । उ॒पा॒व॒ह्रि॒यमा॑ण॒ इत्यु॑प - अ॒व॒ह्रि॒यमा॑णः । अथ॑र्वा । उपो᳚त्त॒ इत्युप॑ - उ॒त्तः॒ । य॒मः । अ॒भिषु॑त॒ इत्य॒भि - सु॒तः॒ । अ॒पू॒त॒पा इत्य॑पूत - पाः । आ॒धू॒यमा॑न॒ इत्या᳚ - धू॒यमा॑नः । वा॒युः । पू॒यमा॑नः । मि॒त्रः । क्षी॒र॒श्रीरिति॑ क्षीर-श्रीः । म॒न्थी । स॒क्तु॒श्रीरिति॑ सक्तु - श्रीः । वै॒श्व॒दे॒व इति॑ वैश्व - दे॒वः । उन्नी॑त॒ इत्युत् - नी॒तः॒ । रु॒द्रः ( ) । आहु॑त॒ इत्या - हु॒तः॒ । वा॒युः । आवृ॑त्त॒ इत्या - वृ॒त्तः॒ । नृ॒चक्षा॒ इति॑ नृ - चक्षाः᳚ । प्रति॑ख्यात॒ इति॒ प्रति॑ - ख्या॒तः॒ । भ॒क्षः । आग॑त॒ इत्या - ग॒तः॒ । पि॒तृ॒णाम् । ना॒रा॒शꣳ॒॒सः । असुः॑ । आत्तः॑ । सिन्धुः॑ । अ॒व॒भृ॒थमित्य॑व - भृ॒थम् । अ॒व॒प्र॒यन्नित्य॑व - प्र॒यन्न् । स॒मु॒द्रः । अव॑गत॒ इत्यव॑ - ग॒तः॒ । स॒लि॒लः । प्रप्लु॑त॒ इति॒ प्र - प्लु॒तः॒ । सुवः॑ । उ॒दृच॒मित्यु॑त् - ऋच᳚म् । ग॒तः ।  ।  25 ( 71) 

TS 4.4.10.1  
कृत्ति॑काः । नक्ष॑त्रम् । अ॒ग्निः । दे॒वता᳚ । अ॒ग्नेः । रुचः॑ । स्थ॒ । प्र॒जाप॑ते॒रिति॑ प्र॒जा - प॒तेः॒ । धा॒तुः । सोम॑स्य । ऋ॒चे । त्वा॒ । रु॒चे । त्वा॒ । द्यु॒ते । त्वा॒ । भा॒से । त्वा॒ । ज्योति॑षे । त्वा॒ । रो॒हि॒णी । नक्ष॑त्रम् । प्र॒जाप॑ति॒रिति॑ प्र॒जा - प॒तिः॒ । दे॒वता᳚ । मृ॒ग॒शी॒र्॒.षमिति॑ मृग - शी॒र्॒.षम् । नक्ष॑त्रम् । सोमः॑ । दे॒वता᳚ । आ॒र्द्रा । नक्ष॑त्रम् । रु॒द्रः । दे॒वता᳚ । पुन॑र्वसू॒ इति॒ पुनः॑ - व॒सू॒ । नक्ष॑त्रम् । अदि॑तिः । दे॒वता᳚ । ति॒ष्यः॑ । नक्ष॑त्रम् । बृह॒स्पतिः॑ । दे॒वता᳚ । आ॒श्रे॒षा इत्या᳚-श्रे॒षाः । नक्ष॑त्रम् । स॒र्पाः । दे॒वता᳚ । म॒घाः । नक्ष॑त्रम् । पि॒तरः॑ । दे॒वता᳚ । फल्गु॑नी॒ इति॑ । नक्ष॑त्रम् ।  26 ( 50) 

TS 4.4.10.2  
अ॒र्य॒मा । दे॒वता᳚ । फल्गु॑नी॒ इति॑ । नक्ष॑त्रम् । भगः॑ । दे॒वता᳚ । हस्तः॑ । नक्ष॑त्रम् । स॒वि॒ता । दे॒वता᳚ । चि॒त्रा । नक्ष॑त्रम् । इन्द्रः॑ । दे॒वता᳚ । स्वा॒ती । नक्ष॑त्रम् । वा॒युः । दे॒वता᳚ । विशा॑खे॒ इति॒ वि - शा॒खे॒ । नक्ष॑त्रम् । इ॑006छ्;॒द्रा॒ग्नी इती᳚न्द्र - अ॒ग्नी । दे॒वता᳚ । अ॒नू॒रा॒धा इत्य॑नु - रा॒धाः । नक्ष॑त्रम् । मि॒त्रः । दे॒वता᳚ । रो॒हि॒णी । नक्ष॑त्रम् । इन्द्रः॑ । दे॒वता᳚ । वि॒चृता॒विति॑ वि - चृतौ᳚ । नक्ष॑त्रम् । पि॒तरः॑ । दे॒वता᳚ । अ॒षा॒ढाः । नक्ष॑त्रम् । आपः॑ । दे॒वता᳚ । अ॒षा॒ढाः । नक्ष॑त्रम् । विश्वे᳚ । दे॒वाः । दे॒वता᳚ । श्रो॒णा । नक्ष॑त्रम् । विष्णुः॑ । दे॒वता᳚ । श्रवि॑ष्ठाः । नक्ष॑त्रम् । वस॑वः ।  27 ( 50) 

TS 4.4.10.3  
दे॒वता᳚ । श॒तभि॑ष॒गिति॑ श॒त - भि॒ष॒क् । नक्ष॑त्रम् । इन्द्रः॑ । दे॒वता᳚ । प्रो॒ष्ठ॒प॒दा इति॑ प्रोष्ठ - प॒दाः । नक्ष॑त्रम् । अ॒जः । एक॑पा॒दित्येक॑ - पा॒त् । दे॒वता᳚ । प्रो॒ष्ठ॒प॒दा इति॑ प्रोष्ठ - प॒दाः । नक्ष॑त्रम् । अहिः॑ । बु॒द्ध्नियः॑ । दे॒वता᳚ । रे॒वती᳚ । नक्ष॑त्रम् । पू॒षा । दे॒वता᳚ । अ॒श्व॒युजा॒वित्य॑श्व - युजौ᳚ । नक्ष॑त्रम् । अ॒श्विनौ᳚ । दे॒वता᳚ । अ॒प॒भर॑णी॒रित्य॑प - भर॑णीः । नक्ष॑त्रम् । य॒मः । दे॒वता᳚ । पू॒र्णा । प॒श्चात् । यत् । ते॒ । दे॒वाः । अद॑धुः ।  ।  28 ( 33) 

TS 4.4.11.1  
मधुः॑ । च॒ । माध॑वः । च॒ । वास॑न्तिकौ । ऋ॒तू इति॑ । शु॒क्रः । च॒ । शुचिः॑ । च॒ । ग्रैष्मौ᳚ । ऋ॒तू इति॑ । नभः॑ । च॒ । न॒भ॒स्यः॑ । च॒ । वार्.षि॑कौ । ऋ॒तू इति॑ । इ॒षः । च॒ । ऊ॒र्जः । च॒ । शा॒र॒दौ । ऋ॒तू इति॑ । सहः॑ । च॒ । स॒ह॒स्यः॑ । च॒ । हैम॑न्तिकौ । ऋ॒तू इति॑ । तपः॑ । च॒ । त॒प॒स्यः॑ । च॒ । शै॒शि॒रौ । ऋ॒तू इति॑ । अ॒ग्नेः । अ॒न्तः॒श्ले॒ष इत्य॑न्तः - श्ले॒षः । अ॒सि॒ । कल्पे॑ताम् । द्यावा॑पृथि॒वी इति॒ द्यावा᳚ - पृ॒थि॒वी । कल्प॑न्ताम् । आपः॑ । ओष॑धीः । कल्प॑न्ताम् । अ॒ग्नयः॑ । पृथ॑क् । मम॑ । ज्यैष्ठ्य॑य । सव्र॑ता॒ इति॒ स-व्र॒ताः॒ ।  29 ( 50) 

TS 4.4.11.2  
ये । अ॒ग्नयः॑ । सम॑नस॒ इति॒ स - म॒न॒सः॒ । अ॒न्त॒रा । द्यावा॑पृथि॒वी इति॒ द्यावा᳚ - पृ॒थि॒वी । शै॒शि॒रौ । ऋ॒तू इति॑ । अ॒भीति॑ । कल्प॑मानाः । इन्द्र᳚म् । इ॒व॒ । दे॒वाः । अ॒भि । समिति॑ । वि॒श॒न्तु॒ । सं॒ॅयदिति॑ सं - यत् । च॒ । प्रचे॑ता॒ इति॒ प्र - चे॒ताः॒ । च॒ । अ॒ग्नेः । सोम॑स्य । सूर्य॑स्य । उ॒ग्रा । च॒ । भी॒मा । च॒ । पि॒तृ॒णाम् । य॒मस्य॑ । इन्द्र॑स्य । ध्रु॒वा । च॒ । पृ॒थि॒वी । च॒ । दे॒वस्य॑ । स॒वि॒तुः । म॒रुता᳚म् । वरु॑णस्य । ध॒र्त्री । च॒ । धरि॑त्री । च॒ । मि॒त्रावरु॑णयो॒रिति॑ मि॒त्रा - वरु॑णयोः । मि॒त्रस्य॑ । धा॒तुः । प्राची᳚ । च॒ । प्र॒तीची᳚ । च॒ । वसू॑नाम् । रु॒द्राणां᳚ ।  30 ( 50) 

TS 4.4.11.3  
आ॒दि॒त्याना᳚म् । ते । ते॒ । अधि॑पतय॒ इत्यधि॑-प॒त॒यः॒ । तेभ्यः॑ । नमः॑ । ते । नः॒ । मृ॒ड॒य॒न्तु॒ । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वः॒ । जंभे᳚ । द॒धा॒मि॒ । स॒हस्र॑स्य । प्र॒मेति॑ प्र - मा । अ॒सि॒ । स॒हस्र॑स्य । प्र॒ति॒मेति॑ प्रति - मा । अ॒सि॒ । स॒हस्र॑स्य । वि॒मेति॑ वि - मा । अ॒सि॒ । स॒हस्र॑स्य । उ॒न्मेत्यु॑त् - मा । अ॒सि॒ । सा॒ह॒स्रः । अ॒सि॒ । स॒हस्रा॑य । त्वा॒ । इ॒माः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । एका᳚ । च॒ । श॒तम् । च॒ । स॒हस्र᳚म् । च॒ । अ॒युत᳚म् । च॒ ।  31 ( 50) 

TS 4.4.11.4  
नि॒युत॒मिति॑ नि - युत᳚म् । च॒ । प्र॒युत॒मिति॑ प्र-युत᳚म् । च॒ । अर्बु॑दम् । च॒ । न्य॑र्बुद॒मिति॒ नि - अ॒र्बु॒द॒म् । च॒ । स॒मु॒द्रः । च॒ । मद्ध्य᳚म् । च॒ । अन्तः॑ । च॒ । प॒रा॒र्द्ध इति॑ पर - अ॒र्द्धः । च॒ । इ॒माः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । ष॒ष्टिः । स॒हस्र᳚म् । अ॒युत᳚म् । अक्षी॑यमाणाः । ऋ॒त॒स्था इत्यृ॑त - स्थाः । स्थ॒ । ऋ॒ता॒वृध॒ इत्यृ॑त - वृधः॑ । घृ॒त॒श्चुत॒ इति॑ घृत - श्चुतः॑ । म॒धु॒श्चुत॒ इति॑ मधु - श्चुतः॑ । ऊर्ज॑स्वतीः । स्व॒धा॒विनी॒रिति॑ स्वधा - विनीः᳚ । ताः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । वि॒राज॒ इति॑ वि - राजः॑ । नाम॑ । का॒म॒दुघा॒ इति॑ काम - दुघाः᳚ । अ॒मुत्र॑ । अ॒मुष्मिन्न्॑ । लो॒के ।  ।  32 ( 45) 

TS 4.4.12.1  
स॒मिदिति॑ सम् - इत् । दि॒शाम् । आ॒शया᳚ । नः॒ । सु॒व॒र्विदिति॑ सुवः - वित् । मधोः᳚ । अतः॑ । माध॑वः । पा॒तु॒ । अ॒स्मान् ।  । अ॒ग्निः । दे॒वः । दु॒ष्टरी॑तुः । अदा᳚भ्यः । इ॒दम् । क्ष॒त्रम् । र॒क्ष॒तु॒ । पातु॑ । अ॒स्मान् ।  । र॒थ॒न्त॒रमिति॑ रथं - त॒रम् । साम॑भि॒रिति॒ साम॑ - भिः॒ । पा॒तु॒ । अ॒स्मान् । गा॒य॒त्री । छन्द॑साम् । वि॒श्वरू॒पेति॑ वि॒श्व - रू॒पा॒ ।  । त्रि॒वृदिति॑ त्रि-वृत् । नः॒ । वि॒ष्ठयेति॑ वि - स्थया᳚ । स्तोमः॑ । अह्ना᳚म् । स॒मु॒द्रः । वातः॑ । इ॒दम् । ओजः॑ । पि॒प॒र्तु॒ ।  । उ॒ग्रा । दि॒शाम् । अ॒भिभू॑ति॒रित्य॒भि - भू॒तिः॒ । व॒यो॒धा इति॑ वयः- धाः । शुचिः॑ । शु॒क्रे । अह॑नि । ओ॒ज॒सीना᳚ ।  । इन्द्र॑ । अधि॑पति॒रित्यधि॑ - प॒तिः॒ । पि॒पृ॒ता॒त् । अतः॑ । नः॒ । महि॑ ।  33 ( 50) 

TS 4.4.12.2  
क्ष॒त्रम् । वि॒श्वतः॑ । धा॒र॒य॒ । इ॒दम् ।  । बृ॒हत् । साम॑ । क्ष॒त्र॒भृदिति॑ क्षत्र - भृत् । वृ॒द्धवृ॑ष्णिय॒मिति॑ वृ॒द्ध-वृ॒ष्णि॒य॒म् । त्रि॒ष्टुभा᳚ । ओजः॑ । शु॒भि॒तम् । उ॒ग्रवी॑र॒मित्यु॒ग्र - वी॒र॒म् ।  । इन्द्र॑ । स्तोमे॑न । प॒ञ्च॒द॒शेनेति॑ पञ्च - द॒शेन॑ । मद्ध्य᳚म् । इ॒दम् । वाते॑न । सग॑रेण । र॒क्ष॒ ।  । प्राची᳚ । दि॒शाम् । स॒हय॑शा॒ इति॑ स॒ह - य॒शाः॒ । यश॑स्वती । विश्वे᳚ । दे॒वाः॒ । प्रा॒वृषा᳚ । अह्ना᳚म् । सुव॑र्व॒तीति॒ सुवः॑ - व॒ती॒ ।  । इ॒दम् । क्ष॒त्रम् । दु॒ष्टर᳚म् । अ॒स्तु॒ । ओजः॑ । अना॑धृष्ट॒मित्यना᳚ - धृ॒ष्ट॒म् । स॒ह॒स्रिय᳚म् । सह॑स्वत् ।  । वै॒रू॒पे । सामन्न्॑ । इ॒ह । तत् । श॒के॒म॒ । जग॑त्या । ए॒न॒म् । वि॒क्षु । एति॑ । वे॒श॒या॒मः॒ ।  । विश्वे᳚ । दे॒वाः॒ । स॒प्त॒द॒शेनेति॑ सप्त - द॒शेन॑ ।  34 ( 50) 

TS 4.4.12.3  
वर्चः॑ । इ॒दम् । क्ष॒त्रम् । स॒लि॒लवा॑त॒मिति॑ सलि॒ल - वा॒त॒म् । उ॒ग्रम् ।  । ध॒र्त्री । दि॒शाम् । क्ष॒त्रम् । इ॒दम् । दा॒धा॒र॒ । उ॒प॒स्थेत्यु॑प - स्था । आशा॑नाम् । मि॒त्रव॒दिति॑ मि॒त्र - व॒त् । अ॒स्तु॒ । ओजः॑ ।  । मित्रा॑वरु॒णेति॒ मित्रा᳚ - व॒रु॒णा॒ । श॒रदा᳚ । अह्ना᳚म् । चि॒कि॒त्नू॒ इति॑ । अ॒स्मै । रा॒ष्ट्राय॑ । महि॑ । शर्म॑ । य॒च्छ॒त॒म् ।  । वै॒रा॒जे । सामन्न्॑ । अधीति॑ । मे॒ । म॒नी॒षा । अ॒नु॒ष्टुभेत्य॑नु - स्तुभा᳚ । संभृ॑त॒मिति॒ सं - भृ॒त॒म् । वी॒र्य᳚म् । सहः॑ ।  । इ॒दम् । क्ष॒त्रम् । मि॒त्रव॒दिति॑ मि॒त्र - व॒त् । आ॒र्द्रदा॒न्वित्या॒र्द्र - दा॒नु॒ । मित्रा॑वरु॒णेति॒ मित्रा᳚ - व॒रु॒णा॒ । रक्ष॑तम् । आधि॑पत्यै॒रित्याधि॑-प॒त्यैः॒ ।  । स॒म्राडिति॑ सम् - राट् । दि॒शाम् । स॒हसा॒म्नीति॑ स॒ह - सा॒म्नी॒ । सह॑स्वती । ऋ॒तुः । हे॒म॒न्तः । वि॒ष्ठयेति॑ वि - स्थया᳚ । नः॒ । पि॒प॒र्तु॒ ।  । अ॒व॒स्युवा॑ता॒ इत्य॑व॒स्यु - वा॒ताः॒ ।  35 ( 50) 

TS 4.4.12.4  
बृ॒ह॒तीः । नु । शक्व॑रीः । इ॒मम् । य॒ज्ञम् । अ॒व॒न्तु॒ । नः॒ । घृ॒ताचीः᳚ । सुव॑र्व॒तीति॒ सुवः॑ - व॒ती॒ । सु॒दुघेति॑ सु - दुघा᳚ । नः॒ । पय॑स्वती । दि॒शाम् । दे॒वी । अ॒व॒तु॒ । नः॒ । घृ॒ताची᳚ ।  । त्वम् । गो॒पा इति॑ गो - पाः । पु॒र॒ ए॒तेति॑ पुरः - ए॒ता । उ॒त । प॒श्चात् । बृह॑स्पते । याम्या᳚म् । यु॒ङ्ग्धि॒ । वाच᳚म् ।  । ऊ॒र्द्ध्वा । दि॒शाम् । रन्तिः॑ । आशा᳚ । ओष॑धीनाम् । सं॒ॅव॒थ्स॒रेणेति॑ सं-व॒थ्स॒रेण॑ । स॒वि॒ता । नः॒ । अह्ना᳚म् ।  । रे॒वत् । साम॑ । अति॑॑च्छन्दा॒ इत्यति॑ - छ॒न्दाः॒ । उ॒ । छन्दः॑ । अजा॑तशत्रु॒रित्यजा॑त - श॒त्रुः॒ । स्यो॒ना । नः॒ । अ॒स्तु॒ ।  । स्तोम॑त्रयस्त्रिꣳश॒ इति॒ स्तोम॑ - त्र॒य॒स्त्रिꣳ॒॒शे॒ । भुव॑नस्य । प॒त्नि॒ । विव॑स्वद्वात॒ इति॒ विव॑स्वत् - वा॒ते॒ । अ॒भीति॑ । नः॒ ।  36 ( 50) 

TS 4.4.12.5  
गृ॒णा॒हि॒ ।  । घृ॒तव॒तीति॑ घृ॒त - व॒ती॒ । स॒वि॒तः॒ । आधि॑पत्यै॒रित्याधि॑-प॒त्यैः॒ । पय॑स्वती । रन्तिः॑ । आशा᳚ । नः॒ । अ॒स्तु॒ ।  । ध्रु॒वा । दि॒शाम् । विष्णु॑प॒त्नीति॒ विष्णु॑ - प॒त्नी॒ । अघो॑रा । अ॒स्य । ईशा॑ना । सह॑सः । या । म॒नोता᳚ ।  । बृह॒स्पतिः॑ । मा॒त॒रिश्वा᳚ । उ॒त । वा॒युः । स॒न्ध॒वा॒ना इति॑ सम् - धु॒वा॒नाः । वाताः᳚ । अ॒भीति॑ । नः॒ । गृ॒ण॒न्तु॒ ।  । वि॒ष्टं॒भ इति॑ वि-स्तं॒भः । दि॒वः । ध॒रुणः॑ । पृ॒थि॒व्याः । अ॒स्य । ईशा॑ना । जग॑तः । विष्णु॑प॒त्नीति॒ विष्णु॑ - प॒त्नी॒ ।  । वि॒श्वव्य॑चा॒ इति॑ वि॒श्व - व्य॒चाः॒ । इ॒षय॑न्ती । सुभू॑ति॒रिति॒ सु-भू॒तिः॒ । शि॒वा । नः॒ । अ॒स्तु॒ । अदि॑तिः । उ॒पस्थ॒ इत्यु॒प - स्थे॒ ।  । वै॒श्वा॒न॒रः । नः॒ । ऊ॒त्या । पृ॒ष्टः । दि॒वि । अन्विति॑ । नः॒ ( ) । अ॒द्य । अनु॑मति॒रित्यनु॑ - म॒तिः॒ । अन्विति॑ । इत् । अ॒नु॒म॒त॒ इत्य॑नु - म॒ते॒ । त्वम् । कया᳚ । नः॒ । चि॒त्रः । एति॑ । भु॒व॒त् । कः । अ॒द्य । यु॒ङ्क्ते॒ ।  ।  37 ( 64) 

4.5      चतुर्थकाण्डे पञ्चमः प्रश्नः - होमविधिनिरूपणं
TS 4.5.1.1  
नमः॑ । ते॒ । रु॒द्र॒ । म॒न्यवे᳚ । उ॒तो इति॑ । ते॒ । इष॑वे । नमः॑ ।  । नमः॑ । ते॒ । अ॒स्तु॒ । धन्व॑ने । बा॒हुभ्या॒मिति॑ बा॒हु-भ्या॒म् । उ॒त । ते॒ । नमः॑ ।  । या । ते॒ । इषुः॑ । शि॒वत॒मेति॑ शि॒व - त॒मा॒ । शि॒वम् । ब॒भूव॑ । ते॒ । धनुः॑ ।  । शि॒वा । श॒र॒व्या᳚ । या । तव॑ । तया᳚ । नः॒ । रु॒द्र॒ । मृ॒ड॒य॒ ।  । या । ते॒ । रु॒द्र॒ । शि॒वा । त॒नूः । अघो॑रा । अपा॑पकाशि॒नीत्यपा॑प-का॒शि॒नी॒ ।  । तया᳚ । नः॒ । त॒नुवा᳚ । शन्त॑म॒येति॒ शं - त॒म॒या॒ । गिरि॑श॒न्तेति॒ गिरि॑ - श॒न्त॒ । अ॒भीति॑ । चा॒क॒शी॒हि॒ ।  । याम् । इषु᳚म् । गि॒रि॒श॒न्तेति॑ गिरि - श॒न्त॒ । हस्ते᳚ ।  1 ( 50) 

TS 4.5.1.2  
बिभ॑र्.षि । अस्त॑वे ।  । शि॒वाम् । गि॒रि॒त्रेति॑ गिरि - त्र॒ । ताम् । कु॒रु॒ । मा । हिꣳ॒॒सीः॒ । पुरु॑षम् । जग॑त् ।  । शि॒वेन॑ । वच॑सा । त्वा॒ । गिरि॑श । अच्छ॑ । व॒दा॒म॒सि॒ ।  । यथा᳚ । नः॒ । सर्व᳚म् । इत् । जग॑त् । अ॒य॒क्ष्मम् । सु॒मना॒ इति॑ सु - मनाः᳚ । अस॑त् ।  । अधीति॑ । अ॒वो॒च॒त् । अ॒धि॒व॒क्तेत्य॑धि - व॒क्ता । प्र॒थ॒मः । दैव्यः॑ । भि॒षक् ।  । अहीन्॑ । च॒ । सर्वान्॑ । जं॒भयन्न्॑ । सर्वाः᳚ । च॒ । या॒तु॒धा॒न्य॑ इति॑ यातु - धा॒न्यः॑ ।  । अ॒सौ । यः । ता॒म्रः । अ॒रु॒णः । उ॒त । ब॒भ्रुः । सु॒म॒ङ्गल॒ इति॑ सु - म॒ङ्गलः॑ ।  । ये । च॒ । इ॒माम् । रु॒द्राः । अ॒भितः॑ । दि॒क्षु ।  2 ( 50) 

TS 4.5.1.3  
श्रि॒ताः । स॒ह॒स्र॒श इति॑ सहस्र - शः । अवेति॑ । ए॒षा॒म् । हेडः॑ । ई॒म॒हे॒ ।  । अ॒सौ । यः । अ॒व॒सर्प॒तीत्य॑व - सर्प॑ति । नील॑ग्रीव॒ इति॒ नील॑ - ग्री॒वः॒ । विलो॑हित॒ इति॒ वि - लो॒हि॒तः॒ ।  । उ॒त । ए॒न॒म् । गो॒पा इति॑ गो - पाः । अ॒दृ॒श॒न्न् । अदृ॑शन्न् । उ॒द॒हा॒र्य॑ इत्युद॑-हा॒र्यः॑ ।  । उ॒त । ए॒न॒म् । विश्वा᳚ । भू॒तानि॑ । सः । दृ॒ष्टः । मृ॒ड॒या॒ति॒ । नः॒ ।  । नमः॑ । अ॒स्तु॒ । नील॑ग्रीवा॒येति॒ नील॑ - ग्री॒वा॒य॒ । स॒ह॒स्रा॒क्षायेति॑ सहस्र - अ॒क्षाय॑ । मी॒ढुषे᳚ ।  । अथो॒ इति॑ । ये । अ॒स्य॒ । सत्वा॑नः । अ॒हम् । तेभ्यः॑ । अ॒क॒र॒म् । नमः॑ ।  । प्रेति॑ । मु॒ञ्च॒ । धन्व॑नः । त्वम् । उ॒भयोः᳚ । आर्त्नि॑योः । ज्याम् ।  । याः । च॒ । ते॒ । हस्ते᳚ । इष॑वः ।  3 ( 50) 

TS 4.5.1.4  
परेति॑ । ताः । भ॒ग॒व॒ इति॑ भग - वः॒ । व॒प॒ ।  । अ॒व॒तत्येत्य॑व - तत्य॑ । धनुः॑ । त्वम् । सह॑स्रा॒क्षेति॒ सह॑स्र - अ॒क्ष॒ । शते॑षुध॒ इति॒ शत॑ - इ॒षु॒धे॒ ।  । नि॒शीर्येति॑ नि-शीर्य॑ । श॒ल्याना᳚म् । मुखा᳚ । शि॒वः । नः॒ । सु॒मना॒ इति॑ सु - मनाः᳚ । भ॒व॒ ।  । विज्य॒मिति॒ वि - ज्य॒म् । धनुः॑ । क॒प॒र्दिनः॑ । विश॑ल्य॒ इति॒ वि - श॒ल्यः॒ । बाण॑वा॒निति॒ बाण॑ - वा॒न् । उ॒त ।  । अने॑शन्न् । अ॒स्य॒ । इष॑वः । आ॒भुः । अ॒स्य॒ । नि॒ष॒ङ्गथिः॑ ।  । या । ते॒ । हे॒तिः । मी॒ढु॒ष्ट॒मेति॑ मीढुः - त॒म॒ । हस्ते᳚ । ब॒भूव॑ । ते॒ । धनुः॑ ।  । तया᳚ । अ॒स्मान् । वि॒श्वतः॑ । त्वम् । अ॒य॒क्ष्मया᳚ । परीति॑ । भु॒ज॒ ।  । नमः॑ । ते॒ । अ॒स्तु॒ । आयु॑धाय । अना॑तता॒येत्यना᳚ - त॒ता॒य॒ । धृ॒ष्णवे᳚ ।  । उ॒भाभ्या᳚म् ( ) । उ॒त । ते॒ । नमः॑ । बा॒हुभ्या॒मिति॑ बा॒हु - भ्या॒म् । तव॑ । धन्व॑ने ।  । परीति॑ । ते॒ । धन्व॑नः । हे॒तिः । अ॒स्मान् । वृ॒ण॒क्तु॒ । वि॒श्वतः॑ ।  । अथो॒ इति॑ । यः । इ॒षु॒धिरिती॑षु-धिः । तव॑ । आ॒रे । अ॒स्मत् । नीति॑ । धे॒हि॒ । तम् ।  ।  4 ( 72) 

TS 4.5.2.1  
नमः॑ । हिर॑ण्यबाहव॒ इति॒ हिर॑ण्य - बा॒ह॒वे॒ । से॒ना॒न्य॑ इति॑ सेना - न्ये᳚ । दि॒शाम् । च॒ । पत॑ये । नमः॑ । नमः॑ । वृ॒क्षेभ्यः॑ । हरि॑केशेभ्य॒ इति॒ हरि॑ - के॒शे॒भ्यः॒ । प॒शू॒नाम् । पत॑ये । नमः॑ । नमः॑ । स॒स्पिञ्ज॑राय । त्विषी॑मत॒ इति॒ त्विषि॑ - म॒ते॒ । प॒थी॒नाम् । पत॑ये । नमः॑ । नमः॑ । ब॒भ्लु॒शाय॑ । वि॒व्या॒धिन॒ इति॑ वि - व्या॒धिने᳚ । अन्ना॑नाम् । पत॑ये । नमः॑ । नमः॑ । हरि॑केशा॒येति॒ हरि॑ - के॒शा॒य॒ । उ॒प॒वी॒तिन॒ इत्यु॑प - वी॒तिने᳚ । पु॒ष्टाना᳚म् । पत॑ये । नमः॑ । नमः॑ । भ॒वस्य॑ । हे॒त्यै । जग॑ताम् । पत॑ये । नमः॑ । नमः॑ । रु॒द्राय॑ । आ॒त॒ता॒विन॒ इत्या᳚ - त॒ता॒विने᳚ । क्षेत्रा॑णाम् । पत॑ये । नमः॑ । नमः॑ । सू॒ताय॑ । अह॑न्त्याय । वना॑नाम् । पत॑ये । नमः॑ । नमः॑ ।  5 ( 50) 

TS 4.5.2.2  
रोहि॑ताय । स्थ॒पत॑ये । वृ॒क्षाणा᳚म् । पत॑ये । नमः॑ । नमः॑ । म॒न्त्रिणे᳚ । वा॒णि॒जाय॑ । कक्षा॑णाम् । पत॑ये । नमः॑ । नमः॑ । भु॒व॒न्तये᳚ । वा॒रि॒व॒स्कृ॒तायेति॑ वारिवः - कृ॒ताय॑ । ओष॑धीनाम् । पत॑ये । नमः॑ । नमः॑ । उ॒च्चैर्घो॑षा॒येत्यु॒च्चैः - घो॒षा॒य॒ । आ॒क्र॒न्दय॑त॒ इत्या᳚-क्र॒न्दय॑ते । प॒त्ती॒नाम् । पत॑ये । नमः॑ । नमः॑ । कृ॒थ्स्न॒वी॒तायेति॑ कृथ्स्न-वी॒ताय॑ । धाव॑ते । सत्व॑नाम् । पत॑ये । नमः॑ ।  ।  6 ( 29) 

TS 4.5.3.1  
नमः॑ । सह॑मानाय । नि॒व्या॒धिन॒ इति॑ नि - व्या॒धिने᳚ । आ॒व्या॒धिनी॑ना॒मित्या᳚ - व्या॒धिनी॑नाम् । पत॑ये । नमः॑ । नमः॑ । क॒कु॒भाय॑ । नि॒ष॒ङ्गिण॒ इति॑ नि-स॒ङ्गिने᳚ । स्ते॒नाना᳚म् । पत॑ये । नमः॑ । नमः॑ । नि॒ष॒ङ्गिण॒ इति॑ नि - स॒ङ्गिने᳚ । इ॒षु॒धि॒मत॒ इती॑षुधि - मते᳚ । तस्क॑राणाम् । पत॑ये । नमः॑ । नमः॑ । वञ्च॑ते । प॒रि॒वञ्च॑त॒ इति॑ परि - वञ्च॑ते । स्ता॒यू॒नाम् । पत॑ये । नमः॑ । नमः॑ । नि॒चे॒रव॒ इति॑ नि - चे॒रवे᳚ । प॒रि॒च॒रायेति॑ परि - च॒राय॑ । अर॑ण्यानाम् । पत॑ये । नमः॑ । नमः॑ । सृ॒का॒विभ्य॒ इति॑ सृका॒वि - भ्यः॒ । जिघाꣳ॑सद्भ्य॒ इति॒ जिघाꣳ॑सत् - भ्यः॒ । मु॒ष्ण॒ताम् । पत॑ये । नमः॑ । नमः॑ । अ॒सि॒मद्भ्य॒ इत्य॑सि॒मत् - भ्यः॒ । नक्त᳚म् । चर॑द्भ्य॒ इति॒ चर॑त् - भ्यः॒ । प्र॒कृ॒न्ताना॒मिति॑ प्र - कृ॒न्ताना᳚म् । पत॑ये । नमः॑ । नमः॑ । उ॒ष्णी॒षिणे᳚ । गि॒रि॒च॒रायेति॑ गिरि - च॒राय॑ । कु॒लु॒ञ्चाना᳚म् । पत॑ये । नमः॑ । नमः॑ ।  7 ( 50) 

TS 4.5.3.2  
इषु॑मद्भ्य॒ इतीषु॑मत् - भ्यः॒ । ध॒न्वा॒विभ्य॒ इति॑ धन्वा॒वि-भ्यः॒ । च॒ । वः॒ । नमः॑ । नमः॑ । आ॒त॒न्वा॒नेभ्य॒ इत्या᳚ - त॒न्वा॒नेभ्यः॑ । प्र॒ति॒दधा॑नेभ्य॒ इति॑ प्रति - दधा॑नेभ्यः । च॒ । वः॒ । नमः॑ । नमः॑ । आ॒यच्छ॑द्भ्य॒ इत्या॒यच्छ॑त् - भ्यः॒ । वि॒सृ॒जद्भ्य॒ इति॑ विसृ॒जत् - भ्यः॒ । च॒ । वः॒ । नमः॑ । नमः॑ । अस्य॑द्भ्य॒ इत्यस्य॑त् - भ्यः॒ । विद्ध्य॑द्भ्य॒ इति॒ विद्ध्य॑त्-भ्यः॒ । च॒ । वः॒ । नमः॑ । नमः॑ । आसी॑नेभ्यः । शया॑नेभ्यः । च॒ । वः॒ । नमः॑ । नमः॑ । स्व॒पद्भ्य॒ इति॑ स्व॒पत् - भ्यः॒ । जाग्र॑द्भ्य॒ इति॒ जाग्र॑त्-भ्यः॒ । च॒ । वः॒ । नमः॑ । नमः॑ । तिष्ठ॑द्भ्य॒ इति॒ तिष्ठ॑त् - भ्यः॒ । धाव॑द्भ्य॒ इति॒ धाव॑त् - भ्यः॒ । च॒ । वः॒ । नमः॑ । नमः॑ । स॒भाभ्यः॑ । स॒भाप॑तिभ्य॒ इति॑ स॒भाप॑ति - भ्यः॒ । च॒ । वः॒ । नमः॑ । नमः॑ । अश्वे᳚भ्यः । अश्व॑पतिभ्य॒ इत्यश्व॑पति - भ्यः॒ ( ) । च॒ । वः॒ । नमः॑ ।  ।  8 ( 53) 

TS 4.5.4.1  
नमः॑ । आ॒व्या॒धिनी᳚भ्य॒ इत्या᳚ - व्या॒धिनी᳚भ्यः । वि॒विद्ध्य॑न्तीभ्य॒ इति॑ वि - विद्ध्य॑न्तीभ्यः । च॒ । वः॒ । नमः॑ । नमः॑ । उग॑णाभ्यः । तृꣳ॒॒ह॒तीभ्यः॑ । च॒ । वः॒ । नमः॑ । नमः॑ । गृ॒थ्सेभ्यः॑ । गृ॒थ्सप॑तिभ्य॒ इति॑ गृ॒थ्सप॑ति - भ्यः॒ । च॒ । वः॒ । नमः॑ । नमः॑ । व्राते᳚भ्यः । व्रात॑पतिभ्य॒ इति॒ व्रात॑पति-भ्यः॒ । च॒ । वः॒ । नमः॑ । नमः॑ । ग॒णेभ्यः॑ । ग॒णप॑तिभ्य॒ इति॑ ग॒णप॑ति - भ्यः॒ । च॒ । वः॒ । नमः॑ । नमः॑ । विरू॑पेभ्य॒ इति॒ वि - रू॒पे॒भ्यः॒ । वि॒श्वरू॑पेभ्य॒ इति॑ वि॒श्व-रू॒पे॒भ्यः॒ । च॒ । वः॒ । नमः॑ । नमः॑ । म॒हद्भ्य॒ इति॑ म॒हत्-भ्यः॒ । क्षु॒ल्ल॒केभ्यः॑ । च॒ । वः॒ । नमः॑ । नमः॑ । र॒थिभ्य॒ इति॑ र॒थि-भ्यः॒ । अ॒र॒थेभ्यः॑ । च॒ । वः॒ । नमः॑ । नमः॑ । रथे᳚भ्यः ।  9 ( 50) 

TS 4.5.4.2  
रथ॑पतिभ्य॒ इति॒ रथ॑पति-भ्यः॒ । च॒ । वः॒ । नमः॑ । नमः॑ । सेना᳚भ्यः । से॒ना॒निभ्य॒ इति॑ सेना॒नि - भ्यः॒ । च॒ । वः॒ । नमः॑ । नमः॑ । क्ष॒त्तृभ्य॒ इति॑ क्ष॒त्तृ - भ्यः॒ । स॒ङ्ग्र॒ही॒तृभ्य॒ इति॑ सङ्ग्रही॒तृ - भ्यः॒ । च॒ । वः॒ । नमः॑ । नमः॑ । तक्ष॑भ्य॒ इति॒ तक्ष॑ - भ्यः॒ । र॒थ॒का॒रेभ्य॒ इति॑ रथ-का॒रेभ्यः॑ । च॒ । वः॒ । नमः॑ । नमः॑ । कुला॑लेभ्यः । क॒र्मारे᳚भ्यः । च॒ । वः॒ । नमः॑ । नमः॑ । पु॒ञ्जिष्टे᳚भ्यः । नि॒षा॒देभ्यः॑ । च॒ । वः॒ । नमः॑ । नमः॑ । इ॒षु॒कृद्भ्य॒ इती॑षु॒कृत् - भ्यः॒ । ध॒न्व॒कृद्भ्य॒ इति॑ धन्व॒कृत् - भ्यः॒ । च॒ । वः॒ । नमः॑ । नमः॑ । मृ॒ग॒युभ्य॒ इति॑ मृग॒यु-भ्यः॒ । श्व॒निभ्य॒ इति॑ श्व॒नि - भ्यः॒ । च॒ । वः॒ । नमः॑ । नमः॑ । श्वभ्य॒ इति॒ श्व - भ्यः॒ । श्वप॑तिभ्य॒ इति॒ श्वप॑ति - भ्यः॒ । च॒ ( ) । वः॒ । नमः॑ ।  ।  10 ( 52) 

TS 4.5.5.1  
नमः॑ । भ॒वाय॑ । च॒ । रु॒द्राय॑ । च॒ । नमः॑ । श॒र्वाय॑ । च॒ । प॒शु॒पत॑य॒ इति॑ पशु-पत॑ये । च॒ । नमः॑ । नील॑ग्रीवा॒येति॒ नील॑ - ग्री॒वा॒य॒ । च॒ । शि॒ति॒कण्ठा॒येति॑ शिति - कण्ठा॑य । च॒ । नमः॑ । क॒प॒र्दिने᳚ । च॒ । व्यु॑प्तकेशा॒येति॒ व्यु॑प्त - के॒शा॒य॒ । च॒ । नमः॑ । स॒ह॒स्रा॒क्षायेति॑ सहस्र-अ॒क्षाय॑ । च॒ । श॒तध॑न्वन॒ इति॑ श॒त - ध॒न्व॒ने॒ । च॒ । नमः॑ । गि॒रि॒शाय॑ । च॒ । शि॒पि॒वि॒ष्टायेति॑ शिपि - वि॒ष्टाय॑ । च॒ । नमः॑ । मी॒ढुष्ट॑मा॒येति॑ मी॒ढुः - त॒मा॒य॒ । च॒ । इषु॑मत॒ इतीषु॑ - म॒ते॒ । च॒ । नमः॑ । ह्र॒स्वाय॑ । च॒ । वा॒म॒नाय॑ । च॒ । नमः॑ । बृ॒ह॒ते । च॒ । वर्.षी॑यसे । च॒ । नमः॑ । वृ॒द्धाय॑ । च॒ । सं॒ॅवृद्ध्व॑न॒ इति॑ सं - वृद्ध्व॑ने । च॒ ।  11 ( 50) 

TS 4.5.5.2  
नमः॑ । अग्रि॑याय । च॒ । प्र॒थ॒माय॑ । च॒ । नमः॑ । आ॒शवे᳚ । च॒ । अ॒जि॒राय॑ । च॒ । नमः॑ । शीघ्रि॑याय । च॒ । शीभ्या॑य । च॒ । नमः॑ । ऊ॒र्म्या॑य । च॒ । अ॒व॒स्व॒न्या॑येत्य॑व - स्व॒न्या॑य । च॒ । नमः॑ । स्रो॒त॒स्या॑य । च॒ । द्वीप्या॑य । च॒ ।  ।  12 ( 25) 

TS 4.5.6.1  
नमः॑ । ज्ये॒ष्ठाय॑ । च॒ । क॒नि॒ष्ठाय॑ । च॒ । नमः॑ । पू॒र्व॒जायेति॑ पूर्व - जाय॑ । च॒ । अ॒प॒र॒जायेत्य॑पर-जाय॑ । च॒ । नमः॑ । म॒द्ध्य॒माय॑ । च॒ । अ॒प॒ग॒ल्भायेत्य॑प - ग॒ल्भाय॑ । च॒ । नमः॑ । ज॒घ॒न्या॑य । च॒ । बुद्ध्नि॑याय । च॒ । नमः॑ । सो॒भ्या॑य । च॒ । प्र॒ति॒स॒र्या॑येति॑ प्रति - स॒र्या॑य । च॒ । नमः॑ । याम्या॑य । च॒ । क्षेम्या॑य । च॒ । नमः॑ । उ॒र्व॒र्या॑य । च॒ । खल्या॑य । च॒ । नमः॑ । श्लोक्या॑य । च॒ । अ॒व॒सा॒न्या॑येत्य॑व - सा॒न्या॑य । च॒ । नमः॑ । वन्या॑य । च॒ । कक्ष्या॑य । च॒ । नमः॑ । श्र॒वाय॑ । च॒ । प्र॒ति॒श्र॒वायेति॑ प्रति-श्र॒वाय॑ । च॒ ।  13 ( 50) 

TS 4.5.6.2  
नमः॑ । आ॒शुषे॑णा॒येत्या॒शु - से॒ना॒य॒ । च॒ । आ॒शुर॑था॒येत्या॒शु-र॒था॒य॒ । च॒ । नमः॑ । शूरा॑य । च॒ । अ॒व॒भि॒न्द॒त इत्य॑व-भि॒न्द॒ते । च॒ । नमः॑ । व॒र्मिणे᳚ । च॒ । व॒रू॒थिने᳚ । च॒ । नमः॑ । बि॒ल्मिने᳚ । च॒ । क॒व॒चिने᳚ । च॒ । नमः॑ । श्रु॒ताय॑ । च॒ । श्रु॒त॒से॒नायेति॑ श्रुत-से॒नाय॑ । च॒ ।  ।  14 ( 25) 

TS 4.5.7.1  
नमः॑ । दु॒न्दु॒भ्या॑य । च॒ । आ॒ह॒न॒न्या॑येत्या᳚ - ह॒न॒न्या॑य । च॒ । नमः॑ । धृ॒ष्णवे᳚ । च॒ । प्र॒मृ॒शायेति॑ प्र - मृ॒शाय॑ । च॒ । नमः॑ । दू॒ताय॑ । च॒ । प्रहि॑ता॒येति॒ प्र - हि॒ता॒य॒ । च॒ । नमः॑ । नि॒ष॒ङ्गिण॒ इति॑ नि - स॒ङ्गिने᳚ । च॒ । इ॒षु॒धि॒मत॒ इती॑षुधि - मते᳚ । च॒ । नमः॑ । ती॒क्ष्णेष॑व॒ इति॑ ती॒क्ष्ण - इ॒ष॒वे॒ । च॒ । आ॒यु॒धिने᳚ । च॒ । नमः॑ । स्वा॒यु॒धायेति॑ सु - आ॒यु॒धाय॑ । च॒ । सु॒धन्व॑न॒ इति॑ सु - धन्व॑ने । च॒ । नमः॑ । स्रुत्या॑य । च॒ । पथ्या॑य । च॒ । नमः॑ । का॒ट्या॑य । च॒ । नी॒प्या॑य । च॒ । नमः॑ । सूद्या॑य । च॒ । स॒र॒स्या॑य । च॒ । नमः॑ । ना॒द्याय॑ । च॒ । वै॒श॒न्ताय॑ । च॒ ।  15 ( 50) 

TS 4.5.7.2  
नमः॑ । कूप्या॑य । च॒ । अ॒व॒ट्या॑य । च॒ । नमः॑ । वर्ष्या॑य । च॒ । अ॒व॒र्ष्याय॑ । च॒ । नमः॑ । मे॒घ्या॑य । च॒ । वि॒द्यु॒त्या॑येति॑ वि - द्यु॒त्या॑य । च॒ । नमः॑ । ई॒द्ध्रिया॑य । च॒ । आ॒त॒प्या॑येत्या᳚ - त॒प्या॑य । च॒ । नमः॑ । वात्या॑य । च॒ । रेष्मि॑याय । च॒ । नमः॑ । वा॒स्त॒व्या॑य । च॒ । वा॒स्तु॒पायेति॑ वास्तु - पाय॑ । च॒ ।  ।  16 ( 30) 

TS 4.5.8.1  
नमः॑ । सोमा॑य । च॒ । रु॒द्राय॑ । च॒ । नमः॑ । ता॒म्राय॑ । च॒ । अ॒रु॒णाय॑ । च॒ । नमः॑ । श॒ङ्गाय॑ । च॒ । प॒शु॒पत॑य॒ इति॑ पशु-पत॑ये । च॒ । नमः॑ । उ॒ग्राय॑ । च॒ । भी॒माय॑ । च॒ । नमः॑ । अ॒ग्रे॒व॒धायेत्य॑ग्रे - व॒धाय॑ । च॒ । दू॒रे॒व॒धायेति॑ दूरे - व॒धाय॑ । च॒ । नमः॑ । ह॒न्त्रे । च॒ । हनी॑यसे । च॒ । नमः॑ । वृ॒क्षेभ्यः॑ । हरि॑केशेभ्य॒ इति॒ हरि॑ - के॒शे॒भ्यः॒ । नमः॑ । ता॒राय॑ । नमः॑ । शं॒भव॒ इति॑ शं - भवे᳚ । च॒ । म॒यो॒भव॒ इति॑ मयः - भवे᳚ । च॒ । नमः॑ । श॒ङ्क॒रायेति॑ शं - क॒राय॑ । च॒ । म॒य॒स्क॒रायेति॑ मयः - क॒राय॑ । च॒ । नमः॑ । शि॒वाय॑ । च॒ । शि॒वत॑रा॒येति॑ शि॒व - त॒रा॒य॒ । च॒ ।  17 ( 50) 

TS 4.5.8.2  
नमः॑ । तीर्थ्या॑य । च॒ । कूल्या॑य । च॒ । नमः॑ । पा॒र्या॑य । च॒ । अ॒वा॒र्या॑य । च॒ । नमः॑ । प्र॒तर॑णा॒येति॑ प्र - तर॑णाय । च॒ । उ॒त्तर॑णा॒येत्यु॑त् - तर॑णाय । च॒ । नमः॑ । आ॒ता॒र्या॑येत्या᳚-ता॒र्या॑य । च॒ । आ॒ला॒द्या॑येत्या᳚ - ला॒द्या॑य । च॒ । नमः॑ । शष्प्या॑य । च॒ । फेन्या॑य । च॒ । नमः॑ । सि॒क॒त्या॑य । च॒ । प्र॒वा॒ह्या॑येति॑ प्र - वा॒ह्या॑य । च॒ ।  18 ( 30) 

TS 4.5.9.1  
नमः॑ । इ॒रि॒ण्या॑य । च॒ । प्र॒प॒थ्या॑येति॑ प्र - प॒थ्या॑य । च॒ । नमः॑ । किꣳ॒॒शि॒लाय॑ । च॒ । क्षय॑णाय । च॒ । नमः॑ । क॒प॒र्दिने᳚ । च॒ । पु॒ल॒स्तये᳚ । च॒ । नमः॑ । गोष्ठ्या॒येति॒ गो - स्थ्या॒य॒ । च॒ । गृह्या॑य । च॒ । नमः॑ । तल्प्या॑य । च॒ । गेह्या॑य । च॒ । नमः॑ । का॒ट्या॑य । च॒ । ग॒ह्व॒रे॒ष्ठायेति॑ गह्वरे - स्थाय॑ । च॒ । नमः॑ । ह्र॒द॒य्या॑य । च॒ । नि॒वे॒ष्प्या॑येति॑ नि - वे॒ष्प्या॑य । च॒ । नमः॑ । पाꣳ॒॒स॒व्या॑य । च॒ । र॒ज॒स्या॑य । च॒ । नमः॑ । शुष्क्या॑य । च॒ । ह॒रि॒त्या॑य । च॒ । नमः॑ । लोप्या॑य । च॒ । उ॒ल॒प्या॑य । च॒ ।  19 ( 50) 

TS 4.5.9.2  
नमः॑ । ऊ॒र्व्या॑य । च॒ । सू॒र्म्या॑य । च॒ । नमः॑ । प॒र्ण्या॑य । च॒ । प॒र्ण॒श॒द्या॑येति॑ पर्ण - श॒द्या॑य । च॒ । नमः॑ । अ॒प॒गु॒रमा॑णा॒येत्य॑प - गु॒रमा॑णाय । च॒ । अ॒भि॒घ्न॒त इत्य॑भि - घ्न॒ते । च॒ । नमः॑ । आ॒क्खि॒द॒त इत्या᳚ - खि॒द॒ते । च॒ । प्र॒क्खि॒द॒त इति॑ प्र-खि॒द॒ते । च॒ । नमः॑ । वः॒ । कि॒रि॒केभ्यः॑ । दे॒वाना᳚म् । हृद॑येभ्यः । नमः॑ । वि॒क्षी॒ण॒केभ्य॒ इति॑ वि - क्षी॒ण॒केभ्यः॑ । नमः॑ । वि॒चि॒न्व॒त्केभ्य॒ इति॑ वि - चि॒न्व॒त्केभ्यः॑ । नमः॑ । आ॒नि॒र्॒.ह॒तेभ्य॒ इत्या॑निः-ह॒तेभ्यः॑ । नमः॑ । आ॒मी॒व॒त्केभ्य॒ इत्या᳚ - मी॒व॒त्केभ्यः॑ ।  ।  20 ( 33) 

TS 4.5.10.1  
द्रापे᳚ । अन्ध॑सः । प॒ते॒ । दरि॑द्रत् । नील॑लोहि॒तेति॒ नील॑ - लो॒हि॒त॒ ।  । ए॒षाम् । पुरु॑षाणाम् । ए॒षाम् । प॒शू॒नाम् । मा । भेः । मा । अ॒रः॒ । मो इति॑ । ए॒षा॒म् । किम् । च॒न । आ॒म॒म॒त् ।  । या । ते॒ । रु॒द्र॒ । शि॒वा । त॒नूः । शि॒वा । वि॒श्वाह॑भेष॒जीति॑ वि॒श्वाह॑-भे॒ष॒जी॒ ।  । शि॒वा । रु॒द्रस्य॑ । भे॒ष॒जी । तया᳚ । नः॒ । मृ॒ड॒ । जी॒वसे᳚ ।  । इ॒माम् । रु॒द्राय॑ । त॒वसे᳚ । क॒प॒र्दिने᳚ । क्ष॒यद्वी॑रा॒येति॑ क्ष॒यत् - वी॒रा॒य॒ । प्रेति॑ । भ॒रा॒म॒हे॒ । म॒तिम् ।  । यथा᳚ । नः॒ । शम् । अस॑त् । द्वि॒पद॒ इति॑ द्वि - पदे᳚ । चतु॑ष्पद॒ इति॒ चतुः॑ - प॒दे॒ । विश्व᳚म् । पु॒ष्टम् । ग्रामे᳚ । अ॒स्मिन्न् ।  21 ( 50) 

TS 4.5.10.2  
अना॑तुर॒मित्यना᳚ - तु॒र॒म् ।  । मृ॒ड । नः॒ । रु॒द्र॒ । उ॒त । नः॒ । मयः॑ । कृ॒धि॒ । क्ष॒यद्वी॑रा॒येति॑ क्ष॒यत् - वी॒रा॒य॒ । नम॑सा । वि॒धे॒म॒ । ते॒ ।  । यत् । शम् । च॒ । योः । च॒ । मनुः॑ । आ॒य॒ज इत्या᳚ - य॒जे । पि॒ता । तत् । अ॒श्या॒म॒ । तव॑ । रु॒द्र॒ । प्रणी॑ता॒विति॒ प्र - नी॒तौ॒ ।  । मा । नः॒ । म॒हान्त᳚म् । उ॒त । मा । नः॒ । अ॒र्भ॒कम् । मा । नः॒ । उक्ष॑न्तम् । उ॒त । मा । नः॒ । उ॒क्षि॒तम् ।  । मा । नः॒ । व॒धीः॒ । पि॒तर᳚म् । मा । उ॒त । मा॒तर᳚म् । प्रि॒याः । मा । नः॒ । त॒नुवः॑ ।  22 ( 50) 

TS 4.5.10.3  
रु॒द्र॒ । री॒रि॒षः॒ ।  । मा । नः॒ । तो॒के । तन॑ये । मा । नः॒ । आयु॑षि । मा । नः॒ । गोषु॑ । मा । नः॒ । अश्वे॑षु । री॒रि॒षः॒ ।  । वी॒रान् । मा । नः॒ । रु॒द्र॒ । भा॒मि॒तः । व॒धीः॒ । ह॒विष्म॑न्तः । नम॑सा । वि॒धे॒म॒ । ते॒ ।  । आ॒रात् । ते॒ । गो॒घ्न इति॑ गो - घ्ने । उ॒त । पू॒रु॒ष॒घ्न इति॑ पूरुष - घ्ने । क्ष॒यद्वी॑रा॒येति॑ क्ष॒यत् - वी॒रा॒य॒ । सु॒म्नम् । अ॒स्मे इति॑ । ते॒ । अ॒स्तु॒ ।  । रक्ष॑ । च॒ । नः॒ । अधीति॑ । च॒ । दे॒व॒ । ब्रू॒हि॒ । अध॑ । च॒ । नः॒ । शर्म॑ । य॒च्छ॒ । द्वि॒बर्.हा॒ इति॑ द्वि - बर्.हाः᳚ ।  । स्तु॒हि ।  23 ( 50) 

TS 4.5.10.4  
श्रु॒तम् । ग॒र्त्त॒सद॒मिति॑ गर्त्त-सद᳚म् । युवा॑नम् । मृ॒गम् । न । भी॒मम् । उ॒प॒ह॒त्नुम् । उ॒ग्रम् ।  । मृ॒ड । ज॒रि॒त्रे । रु॒द्र॒ । स्तवा॑नः । अ॒न्यम् । ते॒ । अ॒स्मत् । नीति॑ । व॒प॒न्तु॒ । सेनाः᳚ ।  । परीति॑ । नः॒ । रु॒द्रस्य॑ । हे॒तिः । वृ॒ण॒क्तु॒ । परीति॑ । त्वे॒षस्य॑ । दु॒र्म॒तिरिति॑ दुः - म॒तिः । अ॒घा॒योरित्य॑घ - योः ।  । अवेति॑ । स्थि॒रा । म॒घव॑द्भ्य॒ इति॑ म॒घव॑त् - भ्यः॒ । त॒नु॒ष्व॒ । मीढ्वः॑ । तो॒काय॑ । तन॑याय । मृ॒ड॒य॒ ।  । मीढु॑ष्ट॒मेति॒ मीढुः॑ - त॒म॒ । शिव॑त॒मेति॒ शिव॑ - त॒म॒ । शि॒वः । नः॒ । सु॒मना॒ इति॑ सु - मनाः᳚ । भ॒व॒ ।  । प॒र॒मे । वृ॒क्षे । आयु॑धम् । नि॒धायेति॑ नि - धाय॑ । कृत्ति᳚म् । वसा॑नः । एति॑ । च॒र॒ । पिना॑कम् ।  24 ( 50) 

TS 4.5.10.5  
बिभ्र॑त् । एति॑ । ग॒हि॒ ।  । विकि॑रि॒देति॒ वि - कि॒रि॒द॒ । विलो॑हि॒तेति॒ वि - लो॒हि॒त॒ । नमः॑ । ते॒ । अ॒स्तु॒ । भ॒ग॒व॒ इति॑ भग - वः॒ ।  । याः । ते॒ । स॒हस्र᳚म् । हे॒तयः॑ । अ॒न्यम् । अ॒स्मत् । नीति॑ । व॒प॒न्तु॒ । ताः ।  । स॒हस्रा॑णि । स॒ह॒स्र॒धेति॑ सहस्र-धा । बा॒हु॒वोः । तव॑ । हे॒तयः॑ ।  । तासा᳚म् । ईशा॑नः । भ॒ग॒व॒ इति॑ भग - वः॒ । प॒रा॒चीना᳚ । मुखा᳚ । कृ॒धि॒ ।  ।  25 ( 29) 

TS 4.5.11.1  
स॒हस्रा॑णि । स॒ह॒स्र॒श इति॑ सहस्र - शः । ये । रु॒द्राः । अधीति॑ । भूम्या᳚म् ।  । तेषा᳚म् । स॒ह॒स्र॒यो॒ज॒न इति॑ सहस्र - यो॒ज॒ने । अवेति॑ । धन्वा॑नि । त॒न्म॒सि॒ ।  । अ॒स्मिन्न् । म॒ह॒ति । अ॒र्ण॒वे । अ॒न्तरि॑क्षे । भ॒वाः । अधि॑ ।  । नील॑ग्रीवा॒ इति॒ नील॑ - ग्री॒वाः॒ । शि॒ति॒कण्ठा॒ इति॑ शिति - कण्ठाः᳚ । श॒र्वाः । अ॒धः । क्ष॒मा॒च॒राः ।  । नील॑ग्रीवा॒ इति॒ नील॑-ग्री॒वाः॒ । शि॒ति॒कण्ठा॒ इति॑ शिति - कण्ठाः᳚ । दिव᳚म् । रु॒द्राः । उप॑श्रिता॒ इत्युप॑ - श्रि॒ताः॒ ।  । ये । वृ॒क्षेषु॑ । स॒स्पिञ्ज॑राः । नील॑ग्रीवा॒ इति॒ नील॑ - ग्री॒वाः॒ । विलो॑हिता॒ इति॒ वि - लो॒हि॒ताः॒ ।  । ये । भू॒ताना᳚म् । अधि॑पतय॒ इत्यधि॑ - प॒त॒यः॒ । वि॒शि॒खास॒ इति॑ वि -शि॒खासः॑ । क॒प॒र्दिनः॑ ।  । ये । अन्ने॑षु । वि॒विद्ध्य॒न्तीति॑ वि-विद्ध्य॑न्ति । पात्रे॑षु । पिब॑तः । जनान्॑ ।  । ये । प॒थाम् । प॒थि॒रक्ष॑य॒ इति॑ पथि - रक्ष॑यः । ऐ॒ल॒बृ॒दाः । य॒व्युधः॑ ।  । ये । ती॒र्थानि॑ ।  26 ( 50) 

TS 4.5.11.2  
प्र॒चर॒न्तीति॑ प्र - चर॑न्ति । सृ॒काव॑न्त॒ इति॑ सृ॒का - व॒न्तः॒ । नि॒ष॒ङ्गिण॒ इति॑ नि - स॒ङ्गिनः॑ ।  । ये । ए॒ताव॑न्तः । च॒ । भूयाꣳ॑सः । च॒ । दिशः॑ । रु॒द्राः । वि॒त॒स्थि॒र इति॑ वि - त॒स्थि॒रे ।  । तेषा᳚म् । स॒ह॒स्र॒यो॒ज॒न इति॑ सहस्र - यो॒ज॒ने । अवेति॑ । धन्वा॑नि । त॒न्म॒सि॒ ।  । नमः॑ । रु॒द्रेभ्यः॑ । ये । पृ॒थि॒व्याम् । ये । अ॒न्तरि॑क्षे । ये । दि॒वि । येषा᳚म् । अन्न᳚म् । वातः॑ । व॒र्॒.षम् । इष॑वः । तेभ्यः॑ । दश॑ । प्राचीः᳚ । दश॑ । द॒क्षि॒णा । दश॑ । प्र॒तीचीः᳚ । दश॑ । उदी॑चीः । दश॑ । ऊ॒र्द्ध्वाः । तेभ्यः॑ । नमः॑ । ते । नः॒ । मृ॒ड॒य॒न्तु॒ । ते । यम् । द्वि॒ष्मः । यः । च॒ ( ) । नः॒ । द्वेष्टि॑ । तम् । वः॒ । जंभे᳚ । द॒धा॒मि॒ ।  ।  27 ( 56) 

4.6      चतुर्थकाण्डे षष्ठः प्रश्नः - परिषेचन-संस्काराभिधानं
TS 4.6.1.1  
अश्मन्न्॑ । ऊर्ज᳚म् । पर्व॑ते । शि॒श्रि॒या॒णाम् । वाते᳚ । प॒र्जन्ये᳚ । वरु॑णस्य । शुष्मे᳚ ।  । अ॒द्भ्य इत्य॑त् - भ्यः । ओष॑धीभ्य॒ इत्योष॑धि - भ्यः॒ । वन॒स्पति॑भ्य॒ इति॒ वन॒स्पति॑ - भ्यः॒ । अधीति॑ । संभृ॑ता॒मिति॒ सं - भृ॒ता॒म् । ताम् । नः॒ । इष᳚म् । ऊर्ज᳚म् । ध॒त्त॒ । म॒रु॒तः॒ । सꣳ॒॒र॒रा॒णा इति॑ सं - र॒रा॒णाः ।  । अश्मन्न्॑ । ते॒ । क्षुत् । अ॒मुम् । ते॒ । शुक् । ऋ॒च्छ॒तु॒ । यम् । द्वि॒ष्मः ।  । स॒मु॒द्रस्य॑ । त्वा॒ । अ॒वाक॑या । अग्ने᳚ । परीति॑ । व्य॒या॒म॒सि॒ ।  । पा॒व॒कः । अ॒स्मभ्य॒मित्य॒स्म - भ्य॒म् । शि॒वः । भ॒व॒ ।  । हि॒मस्य॑ । त्वा॒ । ज॒रायु॑णा । अग्ने᳚ । परीति॑ । व्य॒या॒म॒सि॒ ।  । पा॒व॒कः । अ॒स्मभ्य॒मित्य॒स्म - भ्य॒म् । शि॒वः । भ॒व॒ ।  । उपेति॑ ।  1 ( 50) 

TS 4.6.1.2  
ज्मन्न् । उपेति॑ । वे॒त॒से । अव॑त्तर॒मित्यव॑त् - त॒र॒म् । न॒दीषु॑ । आ ।  । अग्ने᳚ । पि॒त्तम् । अ॒पाम् । अ॒सि॒ ।  । मण्डू॑कि । ताभिः॑ । एति॑ । ग॒हि॒ । सा । इ॒मम् । नः॒ । य॒ज्ञम् ।  । पा॒व॒कव॑र्ण॒मिति॑ पाव॒क - व॒र्ण॒म् । शि॒वम् । कृ॒धि॒ ।  । पा॒व॒के । एति॑ । चि॒तय॑न्त्या । कृ॒पा ।  । क्षामन्न्॑ । रु॒रु॒चे । उ॒षसः॑ । न । भा॒नुना᳚ ।  । तूर्वन्न्॑ । न । यामन्न्॑ । एत॑शस्य । नु । रणे᳚ । एति॑ । यः । घृ॒णे ।  । न । त॒तृ॒षा॒णः । अ॒जरः॑ ।  । अग्ने᳚ । पा॒व॒क॒ । रो॒चिषा᳚ । म॒न्द्रया᳚ । दे॒व॒ । जि॒ह्वया᳚ ।  । एति॑ । दे॒वान् ।  2 ( 50) 

TS 4.6.1.3  
व॒क्षि॒ । यक्षि॑ । च॒ ।  । सः । नः॒ । पा॒व॒क॒ । दी॒दि॒वः॒ । अग्ने᳚ । दे॒वान् । इ॒ह । एति॑ । व॒ह॒ ।  । उपेति॑ । य॒ज्ञम् । ह॒विः । च॒ । नः॒ ।  । अ॒पाम् । इ॒दम् । न्यय॑न॒मिति॑ नि - अय॑नम् । स॒मु॒द्रस्य॑ । नि॒वेश॑न॒मिति॑ नि - वेश॑नम् ।  । अ॒न्यम् । ते॒ । अ॒स्मत् । त॒प॒न्तु॒ । हे॒तयः॑ । पा॒व॒कः । अ॒स्मभ्य॒मित्य॒स्म - भ्य॒म् । शि॒वः । भ॒व॒ ।  । नमः॑ । ते॒ । हर॑से । शो॒चिषे᳚ । नमः॑ । ते॒ । अ॒स्तु॒ । अ॒र्चिषे᳚ ।  । अ॒न्यम् । ते॒ । अ॒स्मत् । त॒प॒न्तु॒ । हे॒तयः॑ । पा॒व॒कः । अ॒स्मभ्य॒मित्य॒स्म - भ्य॒म् । शि॒वः । भ॒व॒ ।  । नृ॒षद॒ इति॑ नृ - सदे᳚ । वट् ।  3 ( 50) 

TS 4.6.1.4  
अ॒फ्सु॒षद॒ इत्य॑फ्सु - सदे᳚ । वट् । व॒न॒सद॒ इति॑ वन - सदे᳚ । वट् । ब॒र्॒.हि॒षद॒ इति॑ बर्.हि - सदे᳚ । वट् । सु॒व॒र्विद॒ इति॑ सुवः - विदे᳚ । वट् ।  । ये । दे॒वाः । दे॒वाना᳚म् । य॒ज्ञियाः᳚ । य॒ज्ञिया॑नाम् । सं॒ॅव॒थ्स॒रीण॒मिति॑ सं - व॒थ्स॒रीण᳚म् । उपेति॑ । भा॒गम् । आस॑ते ।  । अ॒हु॒ताद॒ इत्य॑हुत - अदः॑ । ह॒विषः॑ । य॒ज्ञे । अ॒स्मिन्न् । स्व॒यम् । जु॒हु॒द्ध्व॒म् । मधु॑नः । घृ॒तस्य॑ ।  । ये । दे॒वाः । दे॒वेषु॑ । अधीति॑ । दे॒व॒त्वमिति॑ देव - त्वम् । आयन्न्॑ । ये । ब्रह्म॑णः । पु॒र॒ ए॒तार॒ इति॑ पुरः - ए॒तारः॑ । अ॒स्य ।  । येभ्यः॑ । न । ऋ॒ते । पव॑ते । धाम॑ । किम् । च॒न । न । ते । दि॒वः । न । पृ॒थि॒व्याः । अधीति॑ । स्नुषु॑ ।  । प्रा॒ण॒दा इति॑ प्राण - दाः ।  4 ( 50) 

TS 4.6.1.5  
अ॒पा॒न॒दा इत्य॑पान - दाः । व्या॒न॒दा इति॑ व्यान - दाः । च॒क्षु॒र्दा इति॑ चक्षुः-दाः । व॒र्चो॒दा इति॑ वर्चः-दाः । व॒रि॒वो॒दा इति॑ वरिवः-दाः ।  । अ॒न्यम् । ते॒ । अ॒स्मत् । त॒प॒न्तु॒ । हे॒तयः॑ । पा॒व॒कः । अ॒स्मभ्य॒मित्य॒स्म - भ्य॒म् । शि॒वः । भ॒व॒ ।  । अ॒ग्निः । ति॒ग्मेन॑ । शो॒चिषा᳚ । यꣳस॑त् । विश्व᳚म् । नीति॑ । अ॒त्रिण᳚म् ।  । अ॒ग्निः । नः॒ । वꣳ॒॒स॒ते॒ । र॒यिम् ।  । सः । ए॒ना । अनी॑केन । सु॒वि॒दत्र॒ इति॑ सु-वि॒दत्रः॑ । अ॒स्मे इति॑ । यष्टा᳚ । दे॒वान् । आय॑जिष्ठ॒ इत्या-य॒जि॒ष्ठः॒ । स्व॒स्ति ।  । अद॑ब्धः । गो॒पा इति॑ गो - पाः । उ॒त । नः॒ । प॒र॒स्पा इति॑ परः - पाः । अग्ने᳚ । द्यु॒मदिति॑ द्यु - मत् । उ॒त । रे॒वत् । दि॒दी॒हि॒ ।  ।  5 ( 44) 

TS 4.6.2.1  
यः । इ॒मा । विश्वा᳚ । भुव॑नानि । जुह्व॑त् । ऋषिः॑ । होता᳚ । नि॒ष॒सादेति॑ नि - स॒साद॑ । पि॒ता । नः॒ ।  । सः । आ॒शिषेत्या᳚ - शिषा᳚ । द्रवि॑णम् । इ॒च्छमा॑नः । प॒र॒म॒च्छद॒ इति॑ परम - छदः॑ । वरे᳚ । एति॑ । वि॒वे॒श॒ ।  । वि॒श्वक॒र्मेति॑ वि॒श्व-क॒र्मा॒ । मन॑सा । यत् । विहा॑या॒ इति॒ वि-हा॒याः॒ । धा॒ता । वि॒धा॒तेति॑ वि - धा॒ता । प॒र॒मा । उ॒त । स॒न्दृगिति॑ सं-दृक् ।  । तेषा᳚म् । इ॒ष्टानि॑ । समिति॑ । इ॒षा । म॒द॒न्ति॒ । यत्र॑ । स॒प्त॒र्॒.षीनिति॑ सप्त-ऋ॒षीन् । प॒रः । एक᳚म् । आ॒हुः ।  । यः । नः॒ । पि॒ता । ज॒नि॒ता । यः । वि॒धा॒तेति॑ वि - धा॒ता । यः । नः॒ । स॒तः । अ॒भि । एति॑ । सत् । ज॒जान॑ ।  ।  6 ( 50) 

TS 4.6.2.2  
यः । दे॒वाना᳚म् । ना॒म॒धा इति॑ नाम - धाः । एकः॑ । ए॒व । तम् । सं॒प्र॒श्ञमिति॑ सं - प्र॒श्ञम् । भुव॑ना । य॒न्ति॒ । अ॒न्या ।  । ते । एति॑ । अ॒य॒ज॒न्त॒ । द्रवि॑णम् । समिति॑ । अ॒स्मै॒ । ऋष॑यः । पूर्वे᳚ । ज॒रि॒तारः॑ । न॒ । भू॒ना ।  । अ॒सूर्ता᳚ । सूर्ता᳚ । रज॑सः । वि॒मान॒ इति॑ वि - माने᳚ । ये । भू॒तानि॑ । स॒मकृ॑ण्व॒न्निति॑ सं - अकृ॑ण्वन्न् । इ॒मानि॑ ।  । न । तम् । वि॒दा॒थ॒ । यः । इ॒दम् । ज॒जान॑ । अ॒न्यत् । यु॒ष्माक᳚म् । अन्त॑रम् । भ॒वा॒ति॒ ।  । नी॒हा॒रेण॑ । प्रावृ॑ताः । जल्प्या᳚ । च॒ । अ॒सु॒तृप॒ इत्य॑सु - तृपः॑ । उ॒क्थ॒शास॒ इत्यु॑क्थ - शासः॑ । च॒र॒न्ति॒ ।  । प॒रः । दि॒वा । प॒रः । ए॒ना ।  7 ( 50) 

TS 4.6.2.3  
पृ॒थि॒व्या । प॒रः । दे॒वेभिः॑ । असु॑रैः । गुहा᳚ । यत् ।  । कम् । स्वि॒त् । गर्भ᳚म् । प्र॒थ॒मम् । द॒द्ध्रे॒ । आपः॑ । यत्र॑ । दे॒वाः । स॒मग॑च्छ॒न्तेति॑ सं - अग॑च्छन्त । विश्वे᳚ ।  । तम् । इत् । गर्भ᳚म् । प्र॒थ॒मम् । द॒द्ध्रे॒ । आपः॑ । यत्र॑ । दे॒वाः । स॒मग॑च्छ॒न्तेति॑ सं - अग॑च्छन्त । विश्वे᳚ ।  । अ॒जस्य॑ । नाभौ᳚ । अधीति॑ । एक᳚म् । अर्पि॑तम् । यस्मिन्न्॑ । इ॒दम् । विश्व᳚म् । भुव॑नम् । अधीति॑ । श्रि॒तम् ।  । वि॒श्वक॒र्मेति॑ वि॒श्व - क॒र्मा॒ । हि । अज॑निष्ट । दे॒वः । आत् । इत् । ग॒न्ध॒र्वः । अ॒भ॒व॒त् । द्वि॒तीयः॑ ।  । तृ॒तीयः॑ । पि॒ता । ज॒नि॒ता । ओष॑धीनाम् ।  8 ( 50) 

TS 4.6.2.4  
अ॒पाम् । गर्भ᳚म् । वीति॑ । अ॒द॒धा॒त् । पु॒रु॒त्रेति॑ पुरु - त्रा ।  । चक्षु॑षः । पि॒ता । मन॑सा । हि । धीरः॑ । घृ॒तम् । ए॒ने॒ इति॑ । अ॒ज॒न॒त् । नन्न॑माने॒ इति॑ ।  । य॒दा । इत् । अन्ताः᳚ । अद॑दृꣳहन्त । पूर्वे᳚ । आत् । इत् । द्यावा॑पृथि॒वी इति॒ द्यावा᳚ - पृ॒थि॒वी । अ॒प्र॒थे॒ता॒म् ।  । वि॒श्वत॑श्चक्षु॒रिति॑ वि॒श्वतः॑ - च॒क्षुः॒ । उ॒त । वि॒श्वतो॑मुख॒ इति॑ वि॒श्वतः॑ - मु॒खः॒ । वि॒श्वतो॑हस्त॒ इति॑ वि॒श्वतः॑ - ह॒स्तः॒ । उ॒त । वि॒श्वत॑स्पा॒दिति॑ वि॒श्वतः॑-पा॒त् ।  । समिति॑ । बा॒हुभ्या॒मिति॑ बा॒हु-भ्या॒म् । नम॑ति । समिति॑ । पत॑त्रैः । द्यावा॑पृथि॒वी इति॒ द्यावा᳚ - पृ॒थि॒वी । ज॒नयन्न्॑ । दे॒वः । एकः॑ ।  । किम् । स्वि॒त् । आ॒सी॒त् । अ॒धि॒ष्ठान॒मित्य॑धि - स्थान᳚म् । आ॒रंभ॑ण॒मित्या᳚ - रंभ॑णम् । क॒त॒मत् । स्वि॒त् । किम् । आ॒सी॒त् ।  । यदि॑ । भूमि᳚म् । ज॒नयन्न्॑ ।  9 ( 50) 

TS 4.6.2.5  
वि॒श्वक॒र्मेति॑ वि॒श्व - क॒र्मा॒ । वीति॑ । द्याम् । और्णो᳚त् । म॒हि॒ना । वि॒श्वच॑क्षा॒ इति॑ वि॒श्व - च॒क्षाः॒ ।  । किम् । स्वि॒त् । वन᳚म् । कः । उ॒ । सः । वृ॒क्षः । आ॒सी॒त् । यतः॑ । द्यावा॑पृथि॒वी इति॒ द्यावा᳚ - पृ॒थि॒वी । नि॒ष्ट॒त॒क्षुरिति॑ निः - त॒त॒क्षुः ।  । मनी॑षिणः । मन॑सा । पृ॒च्छत॑ । इत् । उ॒ । तत् । यत् । अ॒द्ध्यति॑ष्ठ॒दित्य॑धि - अति॑ष्ठत् । भुव॑नानि । धा॒रयन्न्॑ ।  । या । ते॒ । धामा॑नि । प॒र॒माणि॑ । या । अ॒व॒मा । या । म॒द्ध्य॒मा । वि॒श्व॒क॒र्म॒न्निति॑ विश्व - क॒र्म॒न्न् । उ॒त । इ॒मा ।  । शिक्ष॑ । सखि॑भ्य॒ इति॒ सखि॑ - भ्यः॒ । ह॒विषि॑ । स्व॒धा॒व॒ इति॑ स्वधा - वः॒ । स्व॒यम् । य॒ज॒स्व॒ । त॒नुव᳚म् । जु॒षा॒णः ।  । वा॒चः । पति᳚म् । वि॒श्वक॑र्माण॒मिति॑ वि॒श्व - क॒र्मा॒ण॒म् । ऊ॒तये᳚ ।  10 ( 50) 

TS 4.6.2.6  
म॒नो॒युज॒मिति॑ मनः - युज᳚म् । वाजे᳚ । अ॒द्य । हु॒वे॒म॒ ।  । सः । नः॒ । नेदि॑ष्ठा । हव॑नानि । जो॒ष॒ते॒ । वि॒श्वशं॑भू॒रिति॑ वि॒श्व - शं॒भूः॒ । अव॑से । सा॒धुक॒र्मेति॑ सा॒धु - क॒र्मा॒ ।  । विश्व॑कर्म॒न्निति॒ विश्व॑-क॒र्म॒न्न् । ह॒विषा᳚ । वा॒वृ॒धा॒नः । स्व॒यम् । य॒ज॒स्व॒ । त॒नुव᳚म् । जु॒षा॒णः ।  । मुह्य॑न्तु । अ॒न्ये । अ॒भितः॑ । स॒पत्नाः᳚ । इ॒ह । अ॒स्माक᳚म् । म॒घवेति॑ म॒घ - वा॒ । सू॒रिः । अ॒स्तु॒ ।  । विश्व॑कर्म॒न्निति॒ विश्व॑ - क॒र्म॒न्न् । ह॒विषा᳚ । वर्द्ध॑नेन । त्रा॒तार᳚म् । इन्द्र᳚म् । अ॒कृ॒णोः॒ । अ॒व॒द्ध्यम् ।  । तस्मै᳚ । विशः॑ । समिति॑ । अ॒न॒म॒न्त॒ । पू॒र्वीः । अ॒यम् । उ॒ग्रः । वि॒ह॒व्य॑ इति॑ वि-ह॒व्यः॑ । यथा᳚ । अस॑त् ।  । स॒मु॒द्राय॑ । व॒युना॑य । सिन्धू॑नाम् । पत॑ये । नमः॑ ( ) ।  । न॒दीना᳚म् । सर्वा॑साम् । पि॒त्रे । जु॒हु॒त । वि॒श्वक॑र्मण॒ इति॑ वि॒श्व - क॒र्म॒ण॒ । विश्वा᳚ । अहा᳚ । अम॑र्त्यम् । ह॒विः ।  ।  11 ( 59) 

TS 4.6.3.1  
उदिति॑ । ए॒न॒म् । उ॒त्त॒रामित्यु॑त् - त॒राम् । न॒य॒ । अग्ने᳚ । घृ॒ते॒न॒ । आ॒हु॒तेत्या᳚ - हु॒त॒ ।  । रा॒यः । पोषे॑ण । समिति॑ । सृ॒ज॒ । प्र॒जयेति॑ प्र - जया᳚ । च॒ । धने॑न । च॒ ।  । इन्द्र॑ । इ॒मम् । प्र॒त॒रामिति॑ प्र-त॒राम् । कृ॒धि॒ । स॒जा॒ताना॒मिति॑ स - जा॒ताना᳚म् । अ॒स॒त् । व॒शी ।  । समिति॑ । ए॒न॒म् । वर्च॑सा । सृ॒ज॒ । दे॒वेभ्यः॑ । भा॒ग॒धा इति॑ भाग - धाः । अ॒स॒त् ।  । यस्य॑ । कु॒र्मः । ह॒विः । गृ॒हे । तम् । अ॒ग्ने॒ । व॒र्द्ध॒य॒ । त्वम् ।  । तस्मै᳚ । दे॒वाः । अधीति॑ । ब्र॒व॒न्न् । अ॒यम् । च॒ । ब्रह्म॑णः । पतिः॑ ।  । उदिति॑ । उ॒ । त्वा॒ । विश्वे᳚ । दे॒वाः ।  12 ( 50) 

TS 4.6.3.2  
अग्ने᳚ । भर॑न्तु । चित्ति॑भि॒रिति॒ चित्ति॑ - भिः॒ ।  । सः । नः॒ । भ॒व॒ । शि॒वत॑म॒ इति॑ शि॒व - त॒मः॒ । सु॒प्रती॑क॒ इति॑ सु - प्रती॑कः । वि॒भाव॑सु॒रिति॑ वि॒भा - व॒सुः॒ ।  । पञ्च॑ । दिशः॑ । दैवीः᳚ । य॒ज्ञम् । अ॒व॒न्तु॒ । दे॒वीः । अपेति॑ । अम॑तिम् । दु॒र्म॒तिमिति॑ दुः - म॒तिम् । बाध॑मानाः ।  । रा॒यः । पोषे᳚ । य॒ज्ञप॑ति॒मिति॑ य॒ज्ञ - प॒ति॒म् । आ॒भज॑न्ती॒रित्या᳚ - भज॑न्तीः ।  । रा॒यः । पोषे᳚ । अधीति॑ । य॒ज्ञः । अ॒स्था॒त् । समि॑द्ध॒ इति॒ सं - इ॒द्धे॒ । अ॒ग्नौ । अधीति॑ । मा॒म॒हा॒नः ।  । उ॒क्थप॑त्र॒ इत्यु॒क्थ - प॒त्रः॒ । ईड्यः॑ । गृ॒भी॒तः । त॒प्तम् । घ॒र्मम् । प॒रि॒गृह्येति॑ परि-गृह्य॑ । अ॒य॒ज॒न्त॒ ।  । ऊ॒र्जा । यत् । य॒ज्ञम् । अश॑मन्त । दे॒वाः । दैव्या॑य । ध॒र्त्रे । जोष्ट्रे᳚ ।  । दे॒व॒श्रीरिति॑ देव - श्रीः । श्रीम॑णा॒ इति॒ श्री - म॒नाः॒ । श॒तप॑या॒ इति॑ श॒त - प॒याः॒ ।  13 ( 50) 

TS 4.6.3.3  
प॒रि॒गृह्येति॑ परि - गृह्य॑ । दे॒वाः । य॒ज्ञम् । आ॒य॒न्न् ।  । सूर्य॑रश्मि॒रिति॒ सूर्य॑ - र॒श्मिः॒ । हरि॑केश॒ इति॒ हरि॑ - के॒शः॒ । पु॒रस्ता᳚त् । स॒वि॒ता । ज्योतिः॑ । उदिति॑ । अ॒या॒न् । अज॑स्रम् ।  । तस्य॑ । पू॒षा । प्र॒स॒वमिति॑ प्र - स॒वम् । या॒ति॒ । दे॒वः । सं॒पश्य॒न्निति॑ सं - पश्यन्न्॑ । विश्वा᳚ । भुव॑नानि । गो॒पा इति॑ गो - पाः ।  । दे॒वाः । दे॒वेभ्यः॑ । अ॒द्ध्व॒र्यन्तः॑ । अ॒स्थुः॒ । वी॒तम् । श॒मि॒त्रे । श॒मि॒ता । य॒जद्ध्यै᳚ ।  । तु॒रीयः॑ । य॒ज्ञः । यत्र॑ । ह॒व्यम् । एति॑ । ततः॑ । पा॒व॒काः । आ॒शिष॒ इत्या᳚-शिषः॑ । नः॒ । जु॒ष॒न्ता॒म् ।  । वि॒मान॒ इति॑ वि-मानः॑ । ए॒षः । दि॒वः । मद्ध्ये᳚ । आ॒स्ते॒ । आ॒प॒प्रि॒वानित्या᳚ - प॒प्रि॒वान् । रोद॑सी॒ इति॑ । अ॒न्तरि॑क्षम् ।  । सः । वि॒श्वाचीः᳚ । अ॒भीति॑ ।  14 ( 50) 

TS 4.6.3.4  
च॒ष्टे॒ । घृ॒ताचीः᳚ । अ॒न्त॒रा । पूर्व᳚म् । अप॑रम् । च॒ । के॒तुम् ।  । उ॒क्षा । स॒मु॒द्रः । अ॒रु॒णः । सु॒प॒र्ण इति॑ सु - प॒र्णः । पूर्व॑स्य । योनि᳚म् । पि॒तुः । एति॑ । वि॒वे॒श॒ ।  । मद्ध्ये᳚ । दि॒वः । निहि॑त॒ इति॒ नि - हि॒तः॒ । पृश्निः॑ । अश्मा᳚ । वीति॑ । च॒क्र॒मे॒ । रज॑सः । पा॒ति॒ । अन्तौ᳚ ।  । इन्द्र᳚म् । विश्वाः᳚ । अ॒वी॒वृ॒ध॒न्न् । स॒मु॒द्रव्य॑चस॒मिति॑ समु॒द्र-व्य॒च॒स॒म् । गिरः॑ ।  । र॒थीत॑म॒मिति॑ र॒थि - त॒म॒म् । र॒थी॒नाम् । वाजा॑नाम् । सत्प॑ति॒मिति॒ सत् - प॒ति॒म् । पति᳚म् ।  । सु॒म्न॒हूरिति॑ सुम्न - हूः । य॒ज्ञः । दे॒वान् । एति॑ । च॒ । व॒क्ष॒त् । यक्ष॑त् । अ॒ग्निः । दे॒वः । दे॒वान् । एति॑ । च॒ । व॒क्ष॒त् ।  । वाज॑स्य ( ) । मा॒ । प्र॒स॒वेनेति॑ प्र - स॒वेन॑ । उ॒द्ग्रा॒भेणेत्यु॑त् - ग्रा॒भेण॑ । उदिति॑ । अ॒ग्र॒भी॒त् ।  । अथ॑ । स॒पत्नान्॑ । इन्द्रः॑ । मे॒ । नि॒ग्रा॒भेणेति॑ नि - ग्रा॒भेण॑ । अध॑रान् । अ॒कः॒ ।  । उ॒द्ग्रा॒भमित्यु॑त् - ग्रा॒भम् । च॒ । नि॒ग्रा॒भमिति॑ नि - ग्रा॒भम् । च॒ । ब्रह्म॑ । दे॒वाः । अ॒वी॒वृ॒ध॒न्न् ।  । अथ॑ । स॒पत्नान्॑ । इ॒न्द्रा॒ग्नी इती᳚न्द्र - अ॒ग्नी । मे॒ । वि॒षू॒चीनान्॑ । वीति॑ । अ॒स्य॒ता॒म् ।  ।  15 ( 76) 

TS 4.6.4.1  
आ॒शुः । शिशा॑नः । वृ॒ष॒भः । न । यु॒द्ध्मः । घ॒ना॒घ॒नः । क्षोभ॑णः । च॒र॒.ष॒णी॒नाम् ।  । स॒ङ्क्रन्द॑न॒ इति॑ सं - क्रन्द॑नः । अ॒नि॒मि॒ष इत्य॑नि - मि॒षः । ए॒क॒वी॒र इत्ये॑क - वी॒रः । श॒तम् । सेनाः᳚ । अ॒ज॒य॒त् । सा॒कम् । इन्द्रः॑ ।  । स॒ङ्क्रन्द॑ने॒नेति॑ सं - क्रन्द॑नेन । अ॒नि॒मि॒षेणेत्य॑नि - मि॒षेण॑ । जि॒ष्णुना᳚ । यु॒त्का॒रेणेति॑ युत् - का॒रेण॑ । दु॒श्च्य॒व॒नेनेति॑ दुः-च्य॒व॒नेन॑ । धृ॒ष्णुना᳚ ।  । तत् । इन्द्रे॑ण । ज॒य॒त॒ । तत् । स॒ह॒द्ध्वं॒ । युधः॑ । न॒रः॒ । इषु॑हस्ते॒नेतीषु॑ - ह॒स्ते॒न॒ । वृष्णा᳚ ।  । सः । इषु॑हस्तै॒रितीषु॑ - ह॒स्तैः॒ । सः । नि॒ष॒ङ्गिभि॒रिति॑ निष॒ङ्गि - भिः॒ । व॒शी । सꣳस्र॒ष्टेति॒ सं - स्र॒ष्टा॒ । सः । युधः॑ । इन्द्रः॑ । ग॒णेन॑ ।  । सꣳ॒॒सृ॒ष्ट॒जिदिति॑ सꣳसृष्ट - जित् । सो॒म॒पा इति॑ सोम - पाः । बा॒हु॒श॒र्द्धीति॑ बाहु - श॒र्द्धी । ऊ॒र्द्ध्वध॒न्वेत्यू॒र्द्ध्व - ध॒न्वा॒ । प्रति॑हिताभि॒रिति॒ प्रति॑ - हि॒ता॒भिः॒ । अस्ता᳚ ।  । बृह॑स्पते । परीति॑ । दी॒य॒ ।  16 ( 50) 

TS 4.6.4.2  
रथे॑न । र॒क्षो॒हेति॑ रक्षः - हा । अ॒मित्रान्॑ । अ॒प॒बाध॑मान॒ इत्य॑प - बाध॑मानः ।  । प्र॒भ॒ञ्जन्निति॑ प्र - भ॒ञ्जन्न् । सेनाः᳚ । प्र॒मृ॒ण इति॑ प्र - मृ॒णः । यु॒धा । जयन्न्॑ । अ॒स्माक᳚म् । ए॒धि॒ । अ॒वि॒ता । रथा॑नाम् ।  । गो॒त्र॒भिद॒मिति॑ गोत्र - भिद᳚म् । गो॒विद॒मिति॑ गो - विद᳚म् । वज्र॑बाहु॒मिति॒ वज्र॑ - बा॒हु॒म् । जय॑न्तम् । अज्म॑ । प्र॒मृ॒णन्त॒मिति॑ प्र - मृ॒णन्त᳚म् । ओज॑सा ।  । इ॒मम् । स॒जा॒ता॒ इति॑ स - जा॒ताः॒ । अन्विति॑ । वी॒र॒य॒द्ध्व॒म् । इन्द्र᳚म् । स॒खा॒यः॒ । अनु॑ । समिति॑ । र॒भ॒द्ध्व॒म् ।  । ब॒ल॒वि॒ज्ञा॒य इति॑ बल - वि॒ज्ञा॒यः । स्थवि॑रः । प्रवी॑र॒ इति॒ प्र - वी॒रः॒ । सह॑स्वान् । वा॒जी । सह॑मानः । उ॒ग्रः ।  । अ॒भिवी॑र॒ इत्य॒भि - वी॒रः॒ । अ॒भिस॒त्वेत्य॒भि - स॒त्वा॒ । स॒हो॒जा इति॑ सहः - जाः । जैत्र᳚म् । इ॒न्द्र॒ । रथ᳚म् । एति॑ । ति॒ष्ठ॒ । गो॒विदिति॑ गो - वित् ।  । अ॒भीति॑ । गो॒त्राणि॑ । सह॑सा । गाह॑मानः । अ॒दा॒यः ।  17 ( 50) 

TS 4.6.4.3  
वी॒रः । श॒तम॑न्यु॒रिति॑ श॒त - म॒न्युः॒ । इन्द्रः॑ ।  । दु॒श्च्य॒व॒न इति॑ दुः-च्य॒व॒नः । पृ॒त॒ना॒षाट् । अ॒यु॒द्ध्यः । अ॒स्माक᳚म् । सेनाः᳚ । अ॒व॒तु॒ । प्रेति॑ । यु॒थ्स्विति॑ युत् - सु ।  । इन्द्रः॑ । आ॒सा॒म् । ने॒ता । बृह॒स्पतिः॑ । दक्षि॑णा । य॒ज्ञः । पु॒रः । ए॒तु॒ । सोमः॑ ।  । दे॒व॒से॒नाना॒मिति॑ देव - से॒नाना᳚म् । अ॒भि॒भ॒ञ्ज॒ती॒नामित्य॑भि - भ॒ञ्ज॒ती॒नाम् । जय॑न्तीनाम् । म॒रुतः॑ । य॒न्तु॒ । अग्रे᳚ ।  । इन्द्र॑स्य । वृष्णः॑ । वरु॑णस्य । राज्ञः॑ । आ॒दि॒त्याना᳚म् । म॒रुता᳚म् । शर्द्धः॑ । उ॒ग्रम् ।  । म॒हाम॑नसा॒मिति॑ म॒हा - म॒न॒सा॒म् । भु॒व॒न॒च्य॒वाना॒मिति॑ भुवन - च्य॒वाना᳚म् । घोषः॑ । दे॒वाना᳚म् । जय॑ताम् । उदिति॑ । अ॒स्था॒त् ।  । अ॒स्माक᳚म् । इन्द्रः॑ । समृ॑ते॒ष्विति॒ सं - ऋ॒ते॒षु॒ । ध्व॒जेषु॑ । अ॒स्माक᳚म् । याः । इष॑वः । ता: । ज॒य॒न्तु॒ ।  ।  18 ( 50) 

TS 4.6.4.4  
अ॒स्माक᳚म् । वी॒राः । उत्त॑र॒ इत्युत् - त॒रे॒ । भ॒व॒न्तु॒ । अ॒स्मान् । उ॒ । दे॒वाः॒ । अ॒व॒त॒ । हवे॑षु ।  । उदिति॑ । ह॒र्॒.ष॒य॒ । म॒घ॒व॒न्निति॑ मघ - व॒न्न् । आयु॑धानि । उदिति॑ । सत्व॑नाम् । मा॒म॒काना᳚म् । महाꣳ॑सि ।  । उदिति॑ । वृ॒त्र॒ह॒न्निति॑ वृत्र-ह॒न्न् । वा॒जिना᳚म् । वाजि॑नानि । उदिति॑ । रथा॑नाम् । जय॑ताम् । ए॒तु॒ । घोषः॑ ।  । उप॑ । प्रेति॑ । इ॒त॒ । जय॑त । न॒रः॒ । स्थि॒राः । वः॒ । स॒न्तु॒ । बा॒हवः॑ ।  । इन्द्रः॑ । वः॒ । शर्म॑ । य॒च्छ॒तु॒ । अ॒ना॒धृ॒ष्या इत्य॑ना - धृ॒ष्याः । यथा᳚ । अस॑थ ।  । अव॑सृ॒ष्टेत्यव॑ - सृ॒ष्टा॒ । परेति॑ । प॒त॒ । शर॑व्ये । ब्रह्म॑सꣳशि॒तेति॒ ब्रह्म॑-सꣳ॒॒शि॒ता॒ ।  । गच्छ॑ । अ॒मित्रान्॑ । प्रेति॑ ।  19 ( 50) 

TS 4.6.4.5  
वि॒श॒ । मा । ए॒षा॒म् । कम् । च॒न । उदिति॑ । शि॒षः॒ ।  । मर्मा॑णि । ते॒ । वर्म॑भि॒रिति॒ वर्म॑-भिः॒ । छा॒द॒या॒मि॒ । सोमः॑ । त्वा॒ । राजा᳚ । अ॒मृते॑न । अ॒भीति॑ । व॒स्ता॒म् ।  । उ॒रोः । वरी॑यः । वरि॑वः । ते॒ । अ॒स्तु॒ । जय॑न्तम् । त्वाम् । अन्विति॑ । म॒द॒न्तु॒ । दे॒वाः ।  । यत्र॑ । बा॒णाः । सं॒पत॒न्तीति॑ सं - पत॑न्ति । कु॒मा॒राः । वि॒शि॒खा इति॑ वि - शि॒खाः । इ॒व॒ ।  । इन्द्रः॑ । नः॒ । तत्र॑ । वृ॒त्र॒हेति॑ वृत्र - हा । वि॒श्वा॒हेति॑ विश्व - हा । शर्म॑ । य॒च्छ॒तु॒ ।  ।  20 ( 40) 

TS 4.6.5.1  
प्राची᳚म् । अन्विति॑ । प्र॒दिश॒मिति॑ प्र-दिश᳚म् । प्रेति॑ । इ॒हि॒ । वि॒द्वान् । अ॒ग्नेः । अ॒ग्ने॒ । पु॒रो अ॑ग्नि॒रिति॑ पु॒रः - अ॒ग्निः॒ । भ॒व॒ । इ॒ह ।  । विश्वाः᳚ । आशाः᳚ । दीद्या॑नः । वीति॑ । भा॒हि॒ । ऊर्ज᳚म् । नः॒ । धे॒हि॒ । द्वि॒पद॒ इति॑ द्वि - पदे᳚ । चतु॑ष्पद॒ इति॒ चतुः॑ - प॒दे॒ ।  । क्रम॑द्ध्वम् । अ॒ग्निना᳚ । नाक᳚म् । उख्य᳚म् । हस्ते॑षु । बिभ्र॑तः ।  । दि॒वः । पृ॒ष्ठम् । सुवः॑ । ग॒त्वा । मि॒श्राः । दे॒वेभिः॑ । आ॒द्ध्व॒म् ।  । पृ॒थि॒व्याः । अ॒हम् । उदिति॑ । अ॒न्तरि॑क्षम् । एति॑ । अ॒रु॒ह॒म् । अ॒न्तरि॑क्षात् । दिव᳚म् । एति॑ । अ॒रु॒ह॒म् ।  । दि॒वः । नाक॑स्य । पृ॒ष्ठात् । सुवः॑ । ज्योतिः॑ । अ॒गा॒म् ।  21 ( 50) 

TS 4.6.5.2  
अ॒हम् ।  । सुवः॑ । यन्तः॑ । न । अपेति॑ । ई॒क्ष॒न्ते॒ । एति॑ । द्याम् । रो॒ह॒न्ति॒ । रोद॑सी॒ इति॑ ।  । य॒ज्ञम् । ये । वि॒श्वतो॑धार॒मिति॑ वि॒श्वतः॑ - धा॒र॒म् । सुवि॑द्वाꣳस॒ इति॒ सु - वि॒द्वाꣳ॒॒सः॒ । वि॒ते॒नि॒र इति॑ वि - ते॒नि॒रे ।  । अग्ने᳚ । प्रेति॑ । इ॒हि॒ । प्र॒थ॒मः । दे॒व॒य॒तामिति॑ देव - य॒ताम् । चक्षुः॑ । दे॒वाना᳚म् । उ॒त । मर्त्या॑नाम् ।  । इय॑क्षमाणाः । भृगु॑भि॒रिति॒ भृगु॑ - भिः॒ । स॒जोषा॒ इति॑ स-जोषाः᳚ । सुवः॑ । य॒न्तु॒ । यज॑मानाः । स्व॒स्ति ।  । नक्तो॒षासा᳚ । सम॑न॒सेति॒ स - म॒न॒सा॒ । विरू॑पे॒ इति॒ वि - रू॒पे॒ । धा॒पये॑ते॒ इति॑ । शिशु᳚म् । एक᳚म् । स॒मी॒ची इति॑ ।  । द्यावा᳚ । क्षाम॑ । रु॒क्मः । अ॒न्तः । वीति॑ । भा॒ति॒ । दे॒वाः । अ॒ग्निम् । धा॒र॒य॒न्न् । द्र॒वि॒णो॒दा इति॑ द्रविणः - दाः ।  । अग्ने᳚ । स॒ह॒स्रा॒क्षेति॑ सहस्र - अ॒क्ष॒ ।  22 ( 50) 

TS 4.6.5.3  
श॒त॒मू॒र्द्ध॒न्निति॑ शत - मू॒र्ध॒न्न् । श॒तम् । ते॒ । प्रा॒णा इति॑ प्र-अ॒नाः । स॒हस्र᳚म् । अ॒पा॒ना इत्य॑प - अ॒नाः ।  । त्वम् । सा॒ह॒स्रस्य॑ । रा॒यः । ई॒शि॒षे॒ । तस्मै᳚ । ते॒ । वि॒धे॒म॒ । वाजा॑य । स्वाहा᳚ ।  । सु॒प॒र्ण इति॑ सु-प॒र्णः । अ॒सि॒ । ग॒रुत्मान्॑ । पृ॒थि॒व्याम् । सी॒द॒ । पृ॒ष्ठे । पृ॒थि॒व्याः । सी॒द॒ । भा॒सा । अ॒न्तरि॑क्षम् । एति॑ । पृ॒ण॒ । ज्योति॑षा । दिव᳚म् । उदिति॑ । स्त॒भा॒न॒ । तेज॑सा । दिशः॑ । उदिति॑ । दृꣳ॒॒ह॒ ।  । आ॒जुह्वा॑न॒ इत्या᳚ - जुह्वा॑नः । सु॒प्रती॑क॒ इति॑ सु - प्रती॑कः । पु॒रस्ता᳚त् । अग्ने᳚ । स्वाम् । योनि᳚म् । एति॑ । सी॒द॒ । सा॒द्ध्या ।  । अ॒स्मिन्न् । स॒धस्थ॒ इति॑ स॒ध - स्थे॒ । अधीति॑ । उत्त॑रस्मि॒न्नित्युत् - त॒र॒स्मि॒न्न् । विश्वे᳚ । दे॒वाः॒ ।  23 ( 50) 

TS 4.6.5.4  
यज॑मानः । च॒ । सी॒द॒त॒ ।  । प्रेद्ध॒ इति॒ प्र - इ॒द्धः॒ । अ॒ग्ने॒ । दी॒दि॒हि॒ । पु॒रः । नः॒ । अज॑स्रया । सू॒र्म्या᳚ । य॒वि॒ष्ठ॒ ।  । त्वाम् । शश्व॑न्तः । उपेति॑ । य॒न्ति॒ । वाजाः᳚ ।  । वि॒धेम॑ । ते॒ । प॒र॒मे । जन्मन्न्॑ । अ॒ग्ने॒ । वि॒धेम॑ । स्तोमैः᳚ । अव॑रे । स॒धस्थ॒ इति॑ स॒ध - स्थे॒ ।  । यस्मा᳚त् । योनेः᳚ । उ॒दारि॒थेत्यु॑त् - आरि॑थ । यजे᳚ । तम् । प्रेति॑ । त्वे इति॑ । ह॒वीꣳषि॑ । जु॒हु॒रे॒ । समि॑द्ध॒ इति॒ सं - इ॒द्धे॒ ।  । ताम् । स॒वि॒तुः । वरे᳚ण्यस्य । चि॒त्राम् । एति॑ । अ॒हम् । वृ॒णे॒ । सु॒म॒तिमिति॑ सु - म॒तिम् । वि॒श्वज॑न्या॒मिति॑ वि॒श्व - ज॒न्या॒म् ।  । याम् । अ॒स्य॒ । कण्वः॑ । अदु॑हत् । प्रपी॑ना॒मिति॒ प्र-पी॒ना॒म् । स॒हस्र॑धारा॒मिति॑ स॒हस्र॑ - धा॒रा॒म् ।  24 ( 50) 

TS 4.6.5.5  
पय॑सा । म॒हीम् । गाम् ।  । स॒प्त । ते॒ । अ॒ग्ने॒ । स॒मिध॒ इति॑ सम् - इधः॑ । स॒प्त । जि॒ह्वाः । स॒प्त । ऋष॑यः । स॒प्त । धाम॑ । प्रि॒याणि॑ ।  । स॒प्त । होत्राः᳚ । स॒प्त॒धेति॑ सप्त - धा । त्वा॒ । य॒ज॒न्ति॒ । स॒प्त । योनीः᳚ । एति॑ । पृ॒ण॒स्व॒ । घृ॒तेन॑ ।  । ई॒दृङ् । च॒ । अ॒न्या॒दृङ् । च॒ । ए॒ता॒दृङ् । च॒ । प्र॒ति॒दृङ्ङिति॑ प्रति - दृङ् । च॒ । मि॒तः । च॒ । संमि॑त॒ इति॒ सं - मि॒तः॒ । च॒ । सभ॑रा॒ इति॒ स - भ॒राः॒ ।  । शु॒क्रज्यो॑ति॒रिति॑ शु॒क्र-ज्यो॒तिः॒ । च॒ । चि॒त्रज्यो॑ति॒रिति॑ चि॒त्र-ज्यो॒तिः॒ । च॒ । स॒त्यज्यो॑ति॒रिति॑ स॒त्य - ज्यो॒तिः॒ । च॒ । ज्योति॑ष्मान् । च॒ । स॒त्यः । च॒ । ऋ॒त॒पा इत्यृ॑त-पाः । च॒ । अत्यꣳ॑हा॒ इत्यति॑ - अꣳ॒॒हाः॒ ।  ।  25 ( 50) 

TS 4.6.5.6  
ऋ॒त॒जिदित्यृ॑त - जित् । च॒ । स॒त्य॒जिदिति॑ सत्य - जित् । च॒ । से॒न॒जिदिति॑ सेन - जित् । च॒ । सु॒षेण॒ इति॑ सु - सेनः॑ । च॒ । अन्त्य॑मित्र॒ इत्यन्ति॑-अ॒मि॒त्रः॒ । च॒ । दू॒रे अ॑मित्र॒ इति॑ दू॒रे - अ॒मि॒त्रः॒ । च॒ । ग॒णः ।  । ऋ॒तः । च॒ । स॒त्यः । च॒ । ध्रु॒वः । च॒ । ध॒रुणः॑ । च॒ । ध॒र्ता । च॒ । वि॒ध॒र्तेति॑ वि - ध॒र्ता । च॒ । वि॒धा॒र॒य इति॑ वि-धा॒र॒यः ।  । ई॒दृक्षा॑सः । ए॒ता॒दृक्षा॑सः । उ॒ । स्विति॑ । नः॒ । स॒दृक्षा॑सः । प्रति॑सदृक्षास॒ इति॒ प्रति॑ - स॒दृ॒क्षा॒सः॒ । एति॑ । इ॒त॒न॒ ।  । मि॒तासः॑ । च॒ । संमि॑तास॒ इति॒ सं - मि॒ता॒सः॒ । च॒ । नः॒ । ऊ॒तये᳚ । सभ॑रस॒ इति॒ स - भ॒र॒सः॒ । म॒रु॒तः॒ । य॒ज्ञे । अ॒स्मिन्न् । इन्द्र᳚म् । दैवीः᳚ । विशः॑ । म॒रुतः॑ । अनु॑वर्त्मान॒ इत्यनु॑-व॒र्त्मा॒नः॒ ( ) । यथा᳚ । इन्द्र᳚म् । दैवीः᳚ । विशः॑ । म॒रुतः॑ । अनु॑वर्त्मान॒ इत्यनु॑ - व॒र्त्मा॒नः॒ । ए॒वम् । इ॒मम् । यज॑मानम् । दैवीः᳚ । च॒ । विशः॑ । मानु॑षीः । च॒ । अनु॑वर्त्मान॒ इत्यनु॑ - व॒र्त्मा॒नः॒ । भ॒व॒न्तु॒ ।  ।  26 ( 66) 

TS 4.6.6.1  
जी॒मूत॑स्य । इ॒व॒ । भ॒व॒ति॒ । प्रती॑कम् । यत् । व॒र्मी । याति॑ । स॒मदा॒मिति॑ स - मदा᳚म् । उ॒पस्थ॒ इत्यु॒प - स्थे॒ ।  । अना॑विद्ध॒येत्यना᳚ - वि॒द्ध॒या॒ । त॒नुवा᳚ । ज॒य॒ । त्वम् । सः । त्वा॒ । वर्म॑णः । म॒हि॒मा । पि॒प॒र्तु॒ ।  । धन्व॑ना । गाः । धन्व॑ना । आ॒जिम् । ज॒ये॒म॒ । धन्व॑ना । ती॒व्राः । स॒मद॒ इति॑ स - मदः॑ । ज॒ये॒म॒ ।  । धनुः॑ । शत्रोः᳚ । अ॒प॒का॒ममित्य॑प - का॒मम् । कृ॒णो॒ति॒ । धन्व॑ना । सर्वाः᳚ । प्र॒दिश॒ इति॑ प्र - दिशः॑ । ज॒ये॒म॒ ।  । व॒क्ष्यन्ती᳚ । इ॒व॒ । इत् । एति॑ । ग॒नी॒ग॒न्ति॒ । कर्ण᳚म् । प्रि॒यम् । सखा॑यम् । प॒रि॒ष॒स्व॒जा॒नेति॑ परि - स॒स्व॒जा॒ना ।  । योषा᳚ । इ॒व॒ । शि॒ङ्क्ते॒ । वित॒तेति॒ वि - त॒ता॒ । अधीति॑ । धन्वन्न्॑ ।  27 ( 50) 

TS 4.6.6.2  
ज्या । इ॒यम् । सम॑ने । पा॒रय॑न्ती ।  । ते इति॑ । आ॒चर॑न्ती॒ इत्या᳚ - चर॑न्ती । सम॑ना । इ॒व॒ । योषा᳚ । मा॒ता । इ॒व॒ । पु॒त्रम् । बि॒भृ॒ता॒म् । उ॒पस्थ॒ इत्यु॒प - स्थे॒ ।  । अपेति॑ । शत्रून्॑ । वि॒द्ध्य॒ता॒म् । सं॒ॅवि॒दा॒ने इति॑ सं - वि॒दा॒ने । आर्त्नी॒ इति॑ । इ॒मे इति । वि॒ष्फु॒रन्ती॒ इति॑ वि-स्फु॒रन्ती᳚ । अ॒मित्रान्॑ ।  । ब॒ह्वी॒नाम् । पि॒ता । ब॒हुः । अ॒स्य॒ । पु॒त्रः । चि॒श्चा । कृ॒णो॒ति॒ । सम॑ना । अ॒व॒गत्येत्य॑व - गत्य॑ ।  । इ॒षु॒धिरिती॑षु - धिः । सङ्काः᳚ । पृत॑नाः । च॒ । सर्वाः᳚ । पृ॒ष्ठे । निन॑द्ध॒ इति॒ नि - न॒द्धः॒ । ज॒य॒ति॒ । प्रसू॑त॒ इति॒ प्र - सू॒तः॒ ।  । रथे᳚ । तिष्ठन्न्॑ । न॒य॒ति॒ । वा॒जिनः॑ । पु॒रः । यत्र॑य॒त्रेति॒ यत्र॑-य॒त्र॒ । का॒मय॑ते । सु॒षा॒र॒थिरिति॑ सु - सा॒र॒थिः ।  । अ॒भीशू॑नाम् । म॒हि॒मान᳚म् ।  28 ( 50) 

TS 4.6.6.3  
प॒ना॒य॒त॒ । मनः॑ । प॒श्चात् । अन्विति॑ । य॒च्छ॒न्ति॒ । र॒श्मयः॑ ।  । ती॒व्रान् । घोषान्॑ । कृ॒ण्व॒ते॒ । वृष॑पाणय॒ इति॒ वृष॑-पा॒ण॒यः॒ । अश्वाः᳚ । रथे॑भिः । स॒ह । वा॒जय॑न्तः ।  । अ॒व॒क्राम॑न्त॒ इत्य॑व - क्राम॑न्तः । प्रप॑दै॒रिति॒ प्र - प॒दैः॒ । अ॒मित्रान्॑ । क्षि॒णन्ति॑ । शत्रून्॑ । अन॑पव्ययन्त॒ इत्यन॑प - व्य॒य॒न्तः॒ ।  । र॒थ॒वाह॑न॒मिति॑ रथ-वाह॑नम् । ह॒विः । अ॒स्य॒ । नाम॑ । यत्र॑ । आयु॑धम् । निहि॑त॒मिति॒ नि - हि॒त॒म् । अ॒स्य॒ । वर्म॑ ।  । तत्र॑ । रथ᳚म् । उपेति॑ । श॒ग्मम् । स॒दे॒म॒ । वि॒श्वाहेति॑ विश्वा - अहा᳚ । व॒यम् । सु॒म॒न॒स्यमा॑ना॒ इति॑ सु - म॒न॒स्यमा॑नाः ।  । स्वा॒दु॒षꣳ॒॒सद॒ इति॑ स्वादु - सꣳ॒॒सदः॑ । पि॒तरः॑ । व॒यो॒धा इति॑ वयः - धाः । कृ॒च्छ्रे॒श्रित॒ इति॑ कृच्छ्रे - श्रितः॑ । शक्ती॑वन्त॒ इति॒ शक्ति॑ - व॒न्तः॒ । ग॒भी॒राः ।  । चि॒त्रसे॑ना॒ इति॑ चि॒त्र - से॒नाः॒ । इषु॑बला॒ इतीषु॑ - ब॒लाः॒ । अमृ॑द्ध्राः । स॒तोवी॑रा॒ इति॑ स॒तः - वी॒राः॒ । उ॒रवः॑ । व्रा॒त॒सा॒हा इति॑ व्रात - सा॒हाः ।  । ब्राह्म॑णासः ।  29 ( 50) 

TS 4.6.6.4  
पित॑रः । सोम्या॑सः । शि॒वे इति॑ । नः॒ । द्यावा॑पृथि॒वी इति॒ द्यावा᳚ - पृ॒थि॒वी । अ॒ने॒हसा᳚ ।  । पू॒षा । नः॒ । पा॒तु॒ । दु॒रि॒तादिति॑ दुः - इ॒तात् । ऋ॒ता॒वृ॒ध॒ इत्यृ॑त - वृ॒धः॒ । रक्ष॑ । माकिः॑ । नः॒ । अ॒घशꣳ॑स॒ इत्य॒घ - शꣳ॒॒सः॒ । ई॒श॒त॒ ।  । सु॒प॒र्णमिति॑ सु - प॒र्णम् । व॒स्ते॒ । मृ॒गः । अ॒स्याः॒ । दन्तः॑ । गोभिः॑ । सन्न॒द्धेति॒ सं - न॒द्धा॒ । प॒त॒ति॒ । प्रसू॒तेति॒ प्र - सू॒ता॒ ।  । यत्र॑ । नरः॑ । समिति॑ । च॒ । वीति॑ । च॒ । द्रव॑न्ति । तत्र॑ । अ॒स्मभ्य॒मित्य॒स्म - भ्य॒म् । इष॑वः । शर्म॑ । यꣳ॒॒स॒न्न् ।  । ऋजी॑ते । परीति॑ । वृ॒ङ्ग्धि॒ । नः॒ । अश्मा᳚ । भ॒व॒तु॒ । नः॒ । त॒नूः ।  । सोमः॑ । अधीति॑ । ब्र॒वी॒तु॒ । नः॒ । अदि॑तिः ।  30 ( 50) 

TS 4.6.6.5  
शर्म॑ । य॒च्छ॒तु॒ ।  । एति॑ । ज॒ङ्घ॒न्ति॒ । सानु॑ । ए॒षा॒म् । ज॒घनान्॑ । उपेति॑ । जि॒घ्न॒ते॒ ।  । अश्वा॑ज॒नीत्यश्व॑ - अ॒ज॒नि॒ । प्रचे॑तस॒ इति॒ प्र - चे॒त॒सः॒ । अश्वान्॑ । स॒मथ्स्विति॑ स॒मत् - सु॒ । चो॒द॒य॒ ।  । अहिः॑ । इ॒व॒ । भो॒गैः । परीति॑ । ए॒ति॒ । बा॒हुम् । ज्यायाः᳚ । हे॒तिम् । प॒रि॒बाध॑मान॒ इति॑ परि - बाध॑मानः ।  । ह॒स्त॒घ्न इति॑ हस्त - घ्नः । विश्वा᳚ । व॒युना॑नि । वि॒द्वान् । पुमान्॑ । पुमाꣳ॑सम् । परीति॑ । पा॒तु॒ । वि॒श्वतः॑ ।  । वन॑स्पते । वी॒ड्व॑ङ्ग॒ इति॑ वी॒डु - अ॒ङ्गः॒ । हि । भू॒याः । अ॒स्मथ्स॒खेत्य॒स्मत् - स॒खा॒ । प्र॒तर॑ण॒ इति॑ प्र - तर॑णः । सु॒वीर॒ इति॑ सु - वीरः॑ ।  । गोभिः॑ । सन्न॑द्ध॒ इति॒ सं - न॒द्धः॒ । अ॒सि॒ । वी॒डय॑स्व । आ॒स्था॒तेत्या᳚ - स्था॒ता । ते॒ । ज॒य॒तु॒ । जेत्वा॑नि ।  । दि॒वः । पृ॒थि॒व्याः । परीति॑ ।  31 ( 50) 

TS 4.6.6.6  
ओजः॑ । उद्भृ॑त॒मित्युत् - भृ॒त॒म् । वन॒स्पति॑भ्य॒ इति॒ वन॒स्पति॑-भ्यः॒ । परीति॑ । आभृ॑त॒मित्या - भृ॒त॒म् । सहः॑ ।  । अ॒पाम् । ओ॒ज्मान᳚म् । परीति॑ । गोभिः॑ । आवृ॑त॒मित्या-वृ॒त॒म् । इन्द्र॑स्य । वज्र᳚म् । ह॒विषा᳚ । रथ᳚म् । य॒ज॒ ।  । इन्द्र॑स्य । वज्रः॑ । म॒रुता᳚म् । अनी॑कम् । मि॒त्रस्य॑ । गर्भः॑ । वरु॑णस्य । नाभिः॑ ।  । सः । इ॒माम् । नः॒ । ह॒व्यदा॑ति॒मिति॑ ह॒व्य - दा॒ति॒म् । जु॒षा॒णः । देव॑ । र॒थ॒ । प्रतीति॑ । ह॒व्या । गृ॒भा॒य॒ ।  । उपेति॑ । श्वा॒स॒य॒ । पृ॒थि॒वीम् । उ॒त । द्याम् । पु॒रु॒त्रेति॑ पुरु - त्रा । ते॒ । म॒नु॒ता॒म् । विष्ठि॑त॒मिति॒ वि - स्थि॒त॒म् । जग॑त् ।  । सः । दु॒न्दु॒भे॒ । स॒जूरिति॑ स - जूः । इन्द्रे॑ण । दे॒वैः । दू॒रात् ।  32 ( 50) 

TS 4.6.6.7  
दवी॑यः । अपेति॑ । से॒ध॒ । शत्रून्॑ ।  । एति॑ । क्र॒न्द॒य॒ । बल᳚म् । ओजः॑ । नः॒ । एति॑ । धाः॒ । निरिति॑ । स्थ॒नि॒हि॒ । दु॒रि॒तेति॑ दुः - इ॒ता । बाध॑मानः ।  । अपेति॑ । प्रो॒थ॒ । दु॒न्दु॒भे॒ । दु॒च्छुनान्॑ । इ॒तः । इन्द्र॑स्य । मु॒ष्टिः । अ॒सि॒ । वी॒डय॑स्व ।  । एति॑ । अ॒मूः । अ॒ज॒ । प्र॒त्याव॑र्त॒येति॑ प्रति - आव॑र्तय । इ॒माः । के॒तु॒मदिति॑ केतु - मत् । दु॒न्दु॒भिः । वा॒व॒दी॒ति॒ ।  । समिति॑ । अश्व॑पर्णा॒ इत्यश्व॑-प॒र्णाः॒ । चर॑न्ति । नः॒ । नरः॑ । अ॒स्माक᳚म् । इ॒न्द्र॒ । र॒थिनः॑ । ज॒य॒न्तु॒ ।  ।  33 ( 41) 

TS 4.6.7.1  
यत् । अक्र॑न्दः । प्र॒थ॒मम् । जाय॑मानः । उ॒द्यन्नित्यु॑त्-यन्न् । स॒मु॒द्रात् । उ॒त । वा॒ । पुरी॑षात् ।  । श्ये॒नस्य॑ । प॒क्षा । ह॒रि॒णस्य॑ । बा॒हू इति॑ । उ॒प॒स्तुत्य॒मित्यु॑प - स्तुत्य᳚म् । महि॑ । जा॒तम् । ते॒ । अ॒र्व॒न्न् ।  । य॒मेन॑ । द॒त्तम् । त्रि॒तः । ए॒न॒म् । आ॒यु॒न॒क् । इन्द्रः॑ । ए॒न॒म् । प्र॒थ॒मः । अधीति॑ । अ॒ति॒ष्ठ॒त् ।  । ग॒न्ध॒र्वः । अ॒स्य॒ । र॒श॒नाम् । अ॒गृ॒भ्णा॒त् । सूरा᳚त् । अश्व᳚म् । व॒स॒वः॒ । निरिति॑ । अ॒त॒ष्ट॒ ।  । असि॑ । य॒मः । असि॑ । आ॒दि॒त्यः । अ॒र्व॒न्न् । असि॑ । त्रि॒तः । गुह्ये॑न । व्र॒तेन॑ ।  । असि॑ । सोमे॑न । स॒मया᳚ । विपृ॑क्त॒ इति॒ वि - पृ॒क्तः॒ ।  34 ( 50) 

TS 4.6.7.2  
आ॒हुः । ते॒ । त्रीणि॑ । दि॒वि । बन्ध॑नानि ।  । त्रीणि॑ । ते॒ । आ॒हुः॒ । दि॒वि । बन्ध॑नानि । त्रीणि॑ । अ॒फ्स्वित्य॑प् - सु । त्रीणि॑ । अ॒न्तः । स॒मु॒द्रे ।  । उ॒त । इ॒व॒ । मे॒ । वरु॑णः । छ॒न्थ्सि॒ । अ॒र्व॒न्न् । यत्र॑ । ते॒ । आ॒हुः । प॒र॒मम् । ज॒नित्र᳚म् ।  । इ॒मा । ते॒ । वा॒जि॒न्न् । अ॒व॒मार्ज॑ना॒नीत्य॑व - मार्ज॑नानि । इ॒मा । श॒फाना᳚म् । स॒नि॒तुः । नि॒धानेति॑ नि - धाना᳚ ।  । अत्र॑ । ते॒ । भ॒द्राः । र॒श॒नाः । अ॒प॒श्य॒म् । ऋ॒तस्य॑ । याः । अ॒भि॒रक्ष॒न्तीत्य॑भि - रक्ष॑न्ति । गो॒पा इति॑ गो - पाः ।  । आ॒त्मान᳚म् । ते॒ । मन॑सा । आ॒रात् । अ॒जा॒ना॒म् । अ॒वः । दि॒वा ।  35 ( 50) 

TS 4.6.7.3  
प॒तय॑न्तम् । प॒त॒ङ्गम् ।  । शिरः॑ । अ॒प॒श्य॒म् । प॒थिभि॒रिति॑ प॒थि - भिः॒ । सु॒गेभि॒रिति॑ सु - गेभिः॑ । अ॒रे॒णुभि॒रित्य॑रे॒णु - भिः॒ । जेह॑मानम् । प॒त॒त्रि ।  । अत्र॑ । ते॒ । रू॒पम् । उ॒त्त॒ममित्यु॑त् - त॒मम् । अ॒प॒श्य॒म् । जिगी॑षमाणम् । इ॒षः । एति॑ । प॒दे । गोः ।  । य॒दा । ते॒ । मर्तः॑ । अन्विति॑ । भोग᳚म् । आन॑ट् । आत् । इत् । ग्रसि॑ष्ठः । ओष॑धीः । अ॒जी॒गः॒ ।  । अन्विति॑ । त्वा॒ । रथः॑ । अन्विति॑ । मर्यः॑ । अ॒र्व॒न्न् । अन्विति॑ । गावः॑ । अन्विति॑ । भगः॑ । क॒नीना᳚म् ।  । अन्विति॑ । व्राता॑सः । तव॑ । स॒ख्यम् । ई॒युः॒ । अन्विति॑ । दे॒वाः । म॒मि॒रे॒ । वी॒र्य᳚म् ।  36 ( 50) 

TS 4.6.7.4  
ते॒ ।  । हिर॑ण्यशृङ्ग॒ इति॒ हिर॑ण्य - शृ॒ङ्गः॒ । अयः॑ । अ॒स्य॒ । पादाः᳚ । मनो॑जवा॒ इति॒ मनः॑ - ज॒वाः॒ । अव॑रः । इन्द्रः॑ । आ॒सी॒त् ।  । दे॒वाः । इत् । अ॒स्य॒ । ह॒वि॒रद्य॒मिति॑ हविः - अद्य᳚म् । आ॒य॒न्न् । यः । अर्व॑न्तम् । प्र॒थ॒मः । अ॒द्ध्यति॑ष्ठ॒दित्य॑धि - अति॑ष्ठत् ।  । ई॒र्मान्ता॑स॒ इती॒र्म-अ॒न्ता॒सः॒ । सिलि॑कमद्ध्यमास॒ इति॒ सिलि॑क-म॒द्ध्य॒मा॒सः॒ । समिति॑ । शूर॑णासः । दि॒व्यासः॑ । अत्याः᳚ ।  । हꣳ॒॒साः । इ॒व॒ । श्रे॒णि॒श इति॑ श्रेणि - शः । य॒त॒न्ते॒ । यत् । आक्षि॑षुः । दि॒व्यम् । अज्म᳚म् । अश्वाः᳚ ।  । तव॑ । शरी॑रम् । प॒त॒यि॒ष्णु । अ॒र्व॒न्न् । तव॑ । चि॒त्तम् । वातः॑ । इ॒व॒ । ध्रजी॑मान् ।  । तव॑ । शृङ्गा॑णि । विष्ठि॒तेति॒ वि - स्थि॒ता॒ । पु॒रु॒त्रेति॑ पुरु - त्रा । अर॑ण्येषु । जर्भु॑राणा । च॒र॒न्ति॒ ।  । उप॑ ।  37 ( 50) 

TS 4.6.7.5  
प्रेति॑ । अ॒गा॒त् । शस॑नम् । वा॒जी । अर्वा᳚ । दे॒व॒द्रीचेति॑ देव-द्रीचा᳚ । मन॑सा । दीद्ध्या॑नः ।  । अ॒जः । पु॒रः । नी॒य॒ते॒ । नाभिः॑ । अ॒स्य॒ । अन्विति॑ । प॒श्चात् । क॒वयः॑ । य॒न्ति॒ । रे॒भाः ।  । उप॑ । प्रेति॑ । अ॒गा॒त् । प॒र॒मम् । यत् । स॒धस्थ॒मिति॑ स॒ध - स्थ॒म् । अर्वान्॑ । अच्छ॑ । पि॒तर᳚म् । मा॒तर᳚म् । च॒ ।  । अ॒द्य । दे॒वान् । जुष्ट॑तम॒ इति॒ जुष्ट॑ - त॒मः॒ । हि । ग॒म्याः । अथ॑ । एति॑ । शा॒स्ते॒ । दा॒शुषे᳚ । वार्या॑णि ।  ।  38 ( 39) 

TS 4.6.8.1  
मा । नः॒ । मि॒त्रः । वरु॑णः । अ॒र्य॒मा । आ॒युः । इन्द्रः॑ । ऋ॒भु॒क्षा इत्यृ॑भु - क्षाः । म॒रुतः॑ । परीति॑ । ख्य॒न्न् ।  । यत् । वा॒जिनः॑ । दे॒वजा॑त॒स्येति॑ दे॒व - जा॒त॒स्य॒ । सप्तेः᳚ । प्र॒व॒क्ष्याम॒ इति॑ प्र - व॒क्ष्यामः॑ । वि॒दथे᳚ । वी॒र्या॑णि ।  । यत् । नि॒र्णिजेति॑ निः - निजा᳚ । रेक्ण॑सा । प्रावृ॑तस्य । रा॒तिम् । गृ॒भी॒ताम् । मु॒ख॒तः । नय॑न्ति ।  । सुप्रा॒ङिति॒ सु - प्रा॒ङ् । अ॒जः । मेम्य॑त् । वि॒श्वरू॑प॒ इति॑ वि॒श्व - रू॒पः॒ । इ॒न्द्रा॒पू॒ष्णोरिती᳚न्द्रा-पू॒ष्णोः । प्रि॒यम् । अपीति॑ । ए॒ति॒ । पाथः॑ ।  । ए॒षः । छागः॑ । पु॒रः । अश्वे॑न । वा॒जिना᳚ । पू॒ष्णः । भा॒गः । नी॒य॒ते॒ । वि॒श्वदे᳚व्य॒ इति॑ वि॒श्व - दे॒व्यः॒ ।  । अ॒भि॒प्रिय॒मित्य॑भि- प्रिय᳚म् । यत् । पु॒रो॒डाश᳚म् । अर्व॑ता । त्वष्टा᳚ । इत् ।  39 ( 50) 

TS 4.6.8.2  
ए॒न॒म् । सौ॒श्र॒व॒साय॑ । जि॒न्व॒ति॒ ।  । यत् । ह॒विष्य᳚म् । ऋ॒तु॒श इत्यृ॑तु - शः । दे॒व॒यान॒मिति॑ देव - यान᳚म् । त्रिः । मानु॑षाः । परीति॑ । अश्व᳚म् । नय॑न्ति ।  । अत्र॑ । पू॒ष्णः । प्र॒थ॒मः । भा॒गः । ए॒ति॒ । य॒ज्ञम् । दे॒वेभ्यः॑ । प्र॒ति॒वे॒दय॒न्निति॑ प्रति - वे॒दयन्न्॑ । अ॒जः ।  । होता᳚ । अ॒द्ध्व॒र्युः । आव॑या॒ इत्या - व॒याः॒ । अ॒ग्नि॒मि॒न्ध इत्य॑ग्निं - इ॒न्धः । ग्रा॒व॒ग्रा॒भ इति॑ ग्राव - ग्रा॒भः । उ॒त । शꣳस्ता᳚ । सुवि॑प्र॒ इति॒ सु - वि॒प्रः॒ ।  । तेन॑ । य॒ज्ञेन॑ । स्व॑रंकृते॒नेति॒ सु - अ॒रं॒कृ॒ते॒न॒ । स्वि॑ष्टे॒नेति॒ सु - इ॒ष्टे॒न॒ । व॒क्षणाः᳚ । एति॑ । पृ॒ण॒द्ध्व॒म् ।  । यू॒प॒व्र॒स्का इति॑ यूप - व्र॒स्काः । उ॒त । ये । यू॒प॒वा॒हा इति॑ यूप - वा॒हाः । च॒षाल᳚म् । ये । अ॒श्व॒यू॒पायेत्य॑श्व-यू॒पाय॑ । तक्ष॑ति ।  । ये । च॒ । अर्व॑ते । पच॑नम् । सं॒भर॒न्तीति॑ सं - भर॑न्ति । उ॒तो इति॑ ।  40 ( 50) 

TS 4.6.8.3  
तेषा᳚म् । अ॒भिगू᳚र्ति॒रित्य॒भि - गू॒र्तिः॒ । नः॒ । इ॒न्व॒तु॒ ।  । उप॑ । प्रेति॑ । अ॒गा॒त् । सु॒मदिति॑ सु - मत् । मे॒ । अ॒धा॒यि॒ । मन्म॑ । दे॒वाना᳚म् । आशाः᳚ । उपेति॑ । वी॒तपृ॑ष्ठ॒ इति॑ वी॒त - पृ॒ष्ठः॒ ।  । अन्विति॑ । ए॒न॒म् । विप्राः᳚ । ऋष॑यः । म॒द॒न्ति॒ । दे॒वाना᳚म् । पु॒ष्टे । च॒कृ॒म॒ । सु॒बन्धु॒मिति॑ सु - बन्धु᳚म् ।  । यत् । वा॒जिनः॑ । दाम॑ । स॒न्दान॒मिति॑ सं - दान᳚म् । अर्व॑तः । या । शी॒र्॒.ष॒ण्या᳚ । र॒श॒ना । रज्जुः॑ । अ॒स्य॒ ।  । यत् । वा॒ । घ॒ । अ॒स्य॒ । प्रभृ॑त॒मिति॒ प्र - भृ॒त॒म् । आ॒स्ये᳚ । तृण᳚म् । सर्वा᳚ । ता । ते॒ । अपीति॑ । दे॒वेषु॑ । अ॒स्तु॒ ।  । यत् । अश्व॑स्य । क्र॒विषः॑ ।  41 ( 50) 

TS 4.6.8.4  
मक्षि॑का । आश॑ । यत् । वा॒ । स्वरौ᳚ । स्वधि॑ता॒विति॒ स्व - धि॒तौ॒ । रि॒प्तम् । अस्ति॑ ।  । यत् । हस्त॑योः । श॒मि॒तुः । यत् । न॒खेषु॑ । सर्वा᳚ । ता । ते॒ । अपीति॑ । दे॒वेषु॑ । अ॒स्तु॒ ।  । यत् । ऊव॑द्ध्यम् । उ॒दर॑स्य । अ॒प॒वातीत्य॑प - वाति॑ । यः । आ॒मस्य॑ । क्र॒विषः॑ । ग॒न्धः । अस्ति॑ ।  । सु॒कृ॒तेति॑ सु - कृ॒ता । तत् । श॒मि॒तारः॑ । कृ॒ण्व॒न्तु॒ । उ॒त । मेध᳚म् । शृ॒त॒पाक॒मिति॑ शृत - पाक᳚म् । प॒च॒न्तु॒ ।  । यत् । ते॒ । गात्रा᳚त् । अ॒ग्निना᳚ । प॒च्यमा॑नात् । अ॒भीति॑ । शूल᳚म् । निह॑त॒स्येति॒ नि - ह॒त॒स्य॒ । अ॒व॒धाव॒तीत्य॑व - धाव॑ति ।  । मा । तत् । भूम्या᳚म् । एति॑ । श्रि॒ष॒त् ( ) । मा । तृणे॑षु । दे॒वेभ्यः॑ । तत् । उ॒शद्भ्य॒ इत्यु॒शत् - भ्यः॒ । रा॒तम् । अ॒स्तु॒ ।  ।  42 ( 57) 

TS 4.6.9.1  
ये । वा॒जिन᳚म् । प॒रि॒पश्य॒न्तीति॑ परि-पश्य॑न्ति । प॒क्वम् । ये । ई॒म् । आ॒हुः । सु॒र॒भिः । निरिति॑ । ह॒र॒ । इति॑ ।  । ये । च॒ । अर्व॑तः । माꣳ॒॒स॒भि॒क्षामिति॑ माꣳस - भि॒क्षाम् । उ॒पास॑त॒ इत्यु॑प - आस॑ते । उ॒तो इति॑ । तेषा᳚म् । अ॒भिगू᳚र्ति॒रित्य॒भि - गू॒र्तिः॒ । नः॒ । इ॒न्व॒तु॒ ।  । यत् । नीक्ष॑णम् । माꣳ॒॒स्पच॑न्याः । उ॒खायाः᳚ । या । पात्रा॑णि । यू॒ष्णः । आ॒सेच॑ना॒नीत्या᳚ - सेच॑नानि ।  । ऊ॒ष्म॒ण्या᳚ । अ॒पि॒धानेत्य॑पि - धाना᳚ । च॒रू॒णाम् । अ॒ङ्काः । सू॒नाः । परीति॑ । भू॒ष॒न्ति॒ । अश्व᳚म् ।  । नि॒क्रम॑ण॒मिति॑ नि - क्रम॑णम् । नि॒षद॑न॒मिति॑ नि - सद॑नम् । वि॒वर्त॑न॒मिति॑ वि - वर्त॑नम् । यत् । च॒ । पड्बी॑शम् । अर्व॑तः ।  । यत् । च॒ । प॒पौ । यत् । च॒ । घा॒सिम् ।  43 ( 50) 

TS 4.6.9.2  
ज॒घास॑ । सर्वा᳚ । ता । ते॒ । अपीति॑ । दे॒वेषु॑ । अ॒स्तु॒ ।  । मा । त्वा॒ । अ॒ग्निः । ध्व॒न॒यि॒त् । धू॒मग॑न्धि॒रिति॑ धू॒म - ग॒न्धिः॒ । मा । उ॒खा । भ्राज॑न्ती । अ॒भीति॑ । वि॒क्त॒ । जघ्रिः॑ ।  । इ॒ष्टम् । वी॒तम् । अ॒भिगू᳚र्त॒मित्य॒भि - गू॒र्त॒म् । वष॑ट्कृत॒मिति॒ वष॑ट् - कृ॒त॒म् । तम् । दे॒वासः॑ । प्रतीति॑ । गृ॒भ्ण॒न्ति॒ । अश्व᳚म् ।  । यत् । अश्वा॑य । वासः॑ । उ॒प॒स्तृ॒णन्तीत्यु॑प - स्तृ॒णन्ति॑ । अ॒धी॒वा॒समित्य॑धि - वा॒सम् । या । हिर॑ण्यानि । अ॒स्मै॒ ।  । स॒न्दान॒मिति॑ सं - दान᳚म् । अर्व॑न्तम् । पड्बी॑शम् । प्रि॒या । दे॒वेषु॑ । एति॑ । या॒म॒य॒न्ति॒ ।  । यत् । ते॒ । सा॒दे । मह॑सा । शूकृ॑त॒स्येति॒ शू - कृ॒त॒स्य॒ । पार्ष्णि॑या । वा॒ । कश॑या ।  44 ( 50) 

TS 4.6.9.3  
वा॒ । तु॒तोद॑ ।  । स्रु॒चा । इ॒व॒ । ता । ह॒विषः॑ । अ॒द्ध्व॒रेषु॑ । सर्वा᳚ । ता । ते॒ । ब्रह्म॑णा । सू॒द॒या॒मि॒ ।  । चतु॑स्त्रिꣳश॒दिति॒ चतुः॑ - त्रिꣳ॒॒श॒त् । वा॒जिनः॑ । दे॒वब॑न्धो॒रिति॑ दे॒व - ब॒न्धोः॒ । वङ्क्रीः᳚ । अश्व॑स्य । स्वधि॑ति॒रिति॒ स्व - धि॒तिः॒ । समिति॑ । ए॒ति॒ ।  । अच्छि॑द्रा । गात्रा᳚ । व॒युना᳚ । कृ॒णो॒त॒ । परु॑ष्परु॒रिति॒ परुः॑ - प॒रुः॒ । अ॒नु॒घुष्येत्य॑नु-घुष्य॑ । वीति॑ । श॒स्त॒ ।  । एकः॑ । त्वष्टुः॑ । अश्व॑स्य । वि॒श॒स्तेति॑ वि - श॒स्ता । द्वा । य॒न्तारा᳚ । भ॒व॒तः॒ । तथा᳚ । ऋ॒तुः ।  । या । ते॒ । गात्रा॑णाम् । ऋ॒तु॒थेत्यृ॑तु - था । कृ॒णोमि॑ । तातेति॒ ता - ता॒ । पिण्डा॑नाम् । प्रेति॑ । जु॒हो॒मि॒ । अ॒ग्नौ ।  । मा । त्वा॒ । त॒प॒त् ।  45 ( 50) 

TS 4.6.9.4  
प्रि॒यः । आ॒त्मा । अ॒पि॒यन्त॒मित्य॑पि - यन्त᳚म् । मा । स्वधि॑ति॒रिति॒ स्व - धि॒तिः॒ । त॒नुवः॑ । एति॑ । ति॒ष्ठि॒प॒त् । ते॒ ।  । मा । ते॒ । गृ॒द्ध्नुः । अ॒वि॒श॒स्तेत्य॑वि - श॒स्ता । अ॒ति॒हायेत्य॑ति-हाय॑ । छि॒द्रा । गात्रा॑णि । अ॒सिना᳚ । मिथु॑ । कः॒ ।  । न । वै । उ॒ । ए॒तत् । म्रि॒य॒से॒ । न । रि॒ष्य॒सि॒ । दे॒वान् । इत् । ए॒षि॒ । प॒थिभि॒रिति॑ प॒थि - भिः॒ । सु॒गेभि॒रिति॑ सु - गेभिः॑ ।  । हरी॒ इति॑ । ते॒ । युञ्जा᳚ । पृष॑ती॒ इति॑ । अ॒भू॒ता॒म् । उपेति॑ । अ॒स्था॒त् । वा॒जी । धु॒रि । रास॑भस्य ।  । सु॒गव्य॒मिति॑ सु - गव्य᳚म् । नः॒ । वा॒जी । स्वश्वि॑य॒मिति॑ सु - अश्वि॑यम् । पुꣳ॒॒सः । पु॒त्रान् । उ॒त । वि॒श्वा॒पुष॒मिति॑ विश्व -पुष᳚म् । र॒यिम् ( ) ।  । अ॒ना॒गा॒स्त्वमित्य॑नागाः - त्वम् । नः॒ । अदि॑तिः । कृ॒णो॒तु॒ । क्ष॒त्रम् । नः॒ । अश्वः॑ । व॒न॒ता॒म् । ह॒विष्मान्॑ ।  ।  46 ( 59) 

4.7     चतुर्थकाण्डे सप्तमः प्रश्नः - वसोर्धारादिशिष्ट संस्काराभिधानं
TS 4.7.1.1  
अग्ना॑विष्णू॒ इत्यग्ना᳚ - वि॒ष्णू॒ । स॒जोष॒सेति॑ स - जोष॑सा । इ॒माः । व॒र्द्ध॒न्तु॒ । वा॒म् । गिरः॑ ।  । द्यु॒म्नैः । वाजे॑भिः । एति॑ । ग॒त॒म् ।  । वाजः॑ । च॒ । मे॒ । प्र॒स॒व इति॑ प्र-स॒वः । च॒ । मे॒ । प्रय॑ति॒रिति॒ प्र-य॒तिः॒ । च॒ । मे॒ । प्रसि॑ति॒रिति॒ प्र-सि॒तिः॒ । च॒ । मे॒ । धी॒तिः । च॒ । मे॒ । क्रतुः॑ । च॒ । मे॒ । स्वरः॑ । च॒ । मे॒ । श्लोकः॑ । च॒ । मे॒ । श्रा॒वः । च॒ । मे॒ । श्रुतिः॑ । च॒ । मे॒ । ज्योतिः॑ । च॒ । मे॒ । सुवः॑ । च॒ । मे॒ । प्रा॒ण इति॑ प्र - अ॒नः । च॒ । मे॒ । अ॒पा॒न इत्य॑प - अ॒नः ।  1 ( 50) 

TS 4.7.1.2  
च॒ । मे॒ । व्या॒न इति॑ वि-अ॒नः । च॒ । मे॒ । असुः॑ । च॒ । मे॒ । चि॒त्तम् । च॒ । मे॒ । आधी॑त॒मित्या-धी॒त॒म् । च॒ । मे॒ । वाक् । च॒ । मे॒ । मनः॑ । च॒ । मे॒ । चक्षुः॑ । च॒ । मे॒ । श्रोत्र᳚म् । च॒ । मे॒ । दक्षः॑ । च॒ । मे॒ । बल᳚म् । च॒ । मे॒ । ओजः॑ । च॒ । मे॒ । सहः॑ । च॒ । मे॒ । आयुः॑ । च॒ । मे॒ । ज॒रा । च॒ । मे॒ । आ॒त्मा । च॒ । मे॒ । त॒नूः । च॒ । मे॒ ( ) । शर्म॑ । च॒ । मे॒ । वर्म॑ । च॒ । मे॒ । अङ्गा॑नि । च॒ । मे॒ । अ॒स्थानि॑ । च॒ । मे॒ । परूꣳ॑षि । च॒ । मे॒ । शरी॑राणि । च॒ । मे॒ ।  ।  2 ( 68) 

TS 4.7.2.1  
ज्यैष्ठ्य᳚म् । च॒ । मे॒ । आधि॑पत्य॒मित्याधि॑-प॒त्य॒म् । च॒ । मे॒ । म॒न्युः । च॒ । मे॒ । भामः॑ । च॒ । मे॒ । अमः॑ । च॒ । मे॒ । अंभः॑ । च॒ । मे॒ । जे॒मा । च॒ । मे॒ । म॒हि॒मा । च॒ । मे॒ । व॒रि॒मा । च॒ । मे॒ । प्र॒थि॒मा । च॒ । मे॒ । व॒र्ष्मा । च॒ । मे॒ । द्रा॒घु॒या । च॒ । मे॒ । वृ॒द्धम् । च॒ । मे॒ । वृद्धिः॑ । च॒ । मे॒ । स॒त्यम् । च॒ । मे॒ । श्र॒द्धेति॑ श्रत् - धा । च॒ । मे॒ । जग॑त् । च॒ ।  3 ( 50) 

TS 4.7.2.2  
मे॒ । धन᳚म् । च॒ । मे॒ । वशः॑ । च॒ । मे॒ । त्विषिः॑ । च॒ । मे॒ । क्री॒डा । च॒ । मे॒ । मोदः॑ । च॒ । मे॒ । जा॒तम् । च॒ । मे॒ । ज॒नि॒ष्यमा॑णम् । च॒ । मे॒ । सू॒क्तमिति॑ सु - उ॒क्तम् । च॒ । मे॒ । सु॒कृ॒तमिति॑ सु - कृ॒तम् । च॒ । मे॒ । वि॒त्तम् । च॒ । मे॒ । वेद्य᳚म् । च॒ । मे॒ । भू॒तम् । च॒ । मे॒ । भ॒वि॒ष्यत् । च॒ । मे॒ । सु॒गमिति॑ सु - गम् । च॒ । मे॒ । सु॒पथ॒मिति॑ सु - पथ᳚म् । च॒ । मे॒ । ऋ॒द्धम् । च॒ । मे॒ । ऋद्धिः॑ ( ) । च॒ । मे॒ । क्लृ॒प्तम् । च॒ । मे॒ । क्लृप्तिः॑ । च॒ । मे॒ । म॒तिः । च॒ । मे॒ । सु॒म॒तिरिति॑ सु - म॒तिः । च॒ । मे॒ ।  ।  4 ( 64) 

TS 4.7.3.1  
शम् । च॒ । मे॒ । मयः॑ । च॒ । मे॒ । प्रि॒यम् । च॒ । मे॒ । अ॒नु॒का॒म इत्य॑नु - का॒मः । च॒ । मे॒ । कामः॑ । च॒ । मे॒ । सौ॒म॒न॒सः । च॒ । मे॒ । भ॒द्रम् । च॒ । मे॒ । श्रेयः॑ । च॒ । मे॒ । वस्यः॑ । च॒ । मे॒ । यशः॑ । च॒ । मे॒ । भगः॑ । च॒ । मे॒ । द्रवि॑णम् । च॒ । मे॒ । य॒न्ता । च॒ । मे॒ । ध॒र्ता । च॒ । मे॒ । क्षेमः॑ । च॒ । मे॒ । धृतिः॑ । च॒ । मे॒ । विश्व᳚म् । च॒ ।  5 ( 50) 

TS 4.7.3.2  
मे॒ । महः॑ । च॒ । मे॒ । सं॒ॅविदिति॑ सम्-वित् । च॒ । मे॒ । ज्ञात्र᳚म् । च॒ । मे॒ । सूः । च॒ । मे॒ । प्र॒सूरिति॑ प्र - सूः । च॒ । मे॒ । सीरं᳚ । च॒ । मे॒ । ल॒यः । च॒ । मे॒ । ऋ॒तम् । च॒ । मे॒ । अ॒मृत᳚म् । च॒ । मे॒ । अ॒य॒क्ष्मम् । च॒ । मे॒ । अना॑मयत् । च॒ । मे॒ । जी॒वातुः॑ । च॒ । मे॒ । दी॒र्घा॒यु॒त्वमिति॑ दीर्घायु - त्वम् । च॒ । मे॒ । अ॒न॒मि॒त्रम् । च॒ । मे॒ । अभ॑यम् । च॒ । मे॒ । सु॒गमिति॑ सु-गम् । च॒ । मे॒ । शय॑नम् ( ) । च॒ । मे॒ । सू॒षेति॑ सु - उ॒षा । च॒ । मे॒ । सु॒दिन॒मिति॑ सु - दिन᳚म् । च॒ । मे॒ ।  ।  6 ( 58) 

TS 4.7.4.1  
ऊर्क् । च॒ । मे॒ । सू॒नृता᳚ । च॒ । मे॒ । पयः॑ । च॒ । मे॒ । रसः॑ । च॒ । मे॒ । घृ॒तम् । च॒ । मे॒ । मधु॑ । च॒ । मे॒ । सग्धिः॑ । च॒ । मे॒ । सपी॑ति॒रिति॒ स - पी॒तिः॒ । च॒ । मे॒ । कृ॒षिः । च॒ । मे॒ । वृष्टिः॑ । च॒ । मे॒ । जैत्र᳚म् । च॒ । मे॒ । औद्भि॑द्य॒मित्यौत्-भि॒द्य॒म् । च॒ । मे॒ । र॒यिः । च॒ । मे॒ । रायः॑ । च॒ । मे॒ । पु॒ष्टम् । च॒ । मे॒ । पुष्टिः॑ । च॒ । मे॒ । वि॒भ्विति॑ वि - भु । च॒ ।  7 ( 50) 

TS 4.7.4.2  
मे॒ । प्र॒भ्विति॑ प्र - भु । च॒ । मे॒ । ब॒हु । च॒ । मे॒ । भूयः॑ । च॒ । मे॒ । पू॒र्णम् । च॒ । मे॒ । पू॒र्णत॑र॒मिति॑ पू॒र्ण - त॒र॒म् । च॒ । मे॒ । अक्षि॑तिः । च॒ । मे॒ । कूय॑वाः । च॒ । मे॒ । अन्न᳚म् । च॒ । मे॒ । अक्षु॑त् । च॒ । मे॒ । व्री॒हयः॑ । च॒ । मे॒ । यवाः᳚ । च॒ । मे॒ । माषाः᳚ । च॒ । मे॒ । तिलाः᳚ । च॒ । मे॒ । मु॒द्गाः । च॒ । मे॒ । ख॒ल्वाः᳚ । च॒ । मे॒ । गो॒धूमाः᳚ । च॒ । मे॒ । म॒सुराः᳚ ( ) । च॒ । मे॒ । प्रि॒यङ्ग॑वः । च॒ । मे॒ । अण॑वः । च॒ । मे॒ । श्या॒माकाः᳚ । च॒ । मे॒ । नी॒वाराः᳚ । च॒ । मे॒ ।  ।  8 ( 64) 

TS 4.7.5.1  
अश्मा᳚ । च॒ । मे॒ । मृत्ति॑का । च॒ । मे॒ । गि॒रयः॑ । च॒ । मे॒ । पर्व॑ताः । च॒ । मे॒ । सिक॑ताः । च॒ । मे॒ । वन॒स्पत॑यः । च॒ । मे॒ । हिर॑ण्यम् । च॒ । मे॒ । अयः॑ । च॒ । मे॒ । सीस᳚म् । च॒ । मे॒ । त्रपु॑ । च॒ । मे॒ । श्या॒मम् । च॒ । मे॒ । लो॒हम् । च॒ । मे॒ । अ॒ग्निः । च॒ । मे॒ । आपः॑ । च॒ । मे॒ । वी॒रुधः॑ । च॒ । मे॒ । ओष॑धयः । च॒ । मे॒ । कृ॒ष्ट॒प॒च्यमिति॑ कृष्ट - प॒च्यम् । च॒ ।  9 ( 50) 

TS 4.7.5.2  
मे॒ । अ॒कृ॒ष्ट॒प॒च्यमित्य॑कृष्ट - प॒च्यम् । च॒ । मे॒ । ग्रा॒म्याः । च॒ । मे॒ । प॒शवः॑ । आ॒र॒ण्याः । च॒ । य॒ज्ञेन॑ । क॒ल्प॒न्ता॒म् । वि॒त्तम् । च॒ । मे॒ । वित्तिः॑ । च॒ । मे॒ । भू॒तम् । च॒ । मे॒ । भूतिः॑ । च॒ । मे॒ । वसु॑ । च॒ । मे॒ । व॒स॒तिः । च॒ । मे॒ । कर्म॑ । च॒ । मे॒ । शक्तिः॑ । च॒ । मे॒ । अर्थः॑ । च॒ । मे॒ । एमः॑ । च॒ । मे॒ । इतिः॑ । च॒ । मे॒ । गतिः॑ । च॒ । मे॒ ।  ।  10 ( 48) 

TS 4.7.6.1  
अ॒ग्निः । च॒ । मे॒ । इन्द्रः॑ । च॒ । मे॒ । सोमः॑ । च॒ । मे॒ । इन्द्रः॑ । च॒ । मे॒ । स॒वि॒ता । च॒ । मे॒ । इन्द्रः॑ । च॒ । मे॒ । सर॑स्वती । च॒ । मे॒ । इन्द्रः॑ । च॒ । मे॒ । पू॒षा । च॒ । मे॒ । इन्द्रः॑ । च॒ । मे॒ । बृह॒स्पतिः॑ । च॒ । मे॒ । इन्द्रः॑ । च॒ । मे॒ । मि॒त्रः । च॒ । मे॒ । इन्द्रः॑ । च॒ । मे॒ । वरु॑णः । च॒ । मे॒ । इन्द्रः॑ । च॒ । मे॒ । त्वष्टा᳚ । च॒ ।  11 ( 50) 

TS 4.7.6.2  
मे॒ । इन्द्रः॑ । च॒ । मे॒ । धा॒ता । च॒ । मे॒ । इन्द्रः॑ । च॒ । मे॒ । विष्णुः॑ । च॒ । मे॒ । इन्द्रः॑ । च॒ । मे॒ । अ॒श्विनौ᳚ । च॒ । मे॒ । इन्द्रः॑ । च॒ । मे॒ । म॒रुतः॑ । च॒ । मे॒ । इन्द्रः॑ । च॒ । मे॒ । विश्वे᳚ । च॒ । मे॒ । दे॒वाः । इन्द्रः॑ । च॒ । मे॒ । पृ॒थि॒वी । च॒ । मे॒ । इन्द्रः॑ । च॒ । मे॒ । अ॒न्तरि॑क्षम् । च॒ । मे॒ । इन्द्रः॑ । च॒ । मे॒ । द्यौः । च॒ । मे॒ ( ) । इन्द्रः॑ । च॒ । मे॒ । दिशः॑ । च॒ । मे॒ । इन्द्रः॑ । च॒ । मे॒ । मू॒र्द्धा । च॒ । मे॒ । इन्द्रः॑ । च॒ । मे॒ । प्र॒जाप॑ति॒रिति॑ प्र॒जा - प॒तिः॒ । च॒ । मे॒ । इन्द्रः॑ । च॒ । मे॒ ।  ।  12 ( 71) 

TS 4.7.7.1  
अꣳ॒॒शुः । च॒ । मे॒ । र॒श्मिः । च॒ । मे॒ । अदा᳚भ्यः । च॒ । मे॒ । अधि॑पति॒रित्यधि॑ - प॒तिः॒ । च॒ । मे॒ । उ॒पाꣳ॒॒शुरित्यु॑प-अꣳ॒॒शुः । च॒ । मे॒ । अ॒न्त॒र्या॒म इत्य॑न्तः-या॒मः । च॒ । मे॒ । ऐ॒न्द्र॒वा॒य॒व इत्यै᳚न्द्र-वा॒य॒वः । च॒ । मे॒ । मै॒त्रा॒व॒रु॒ण इति॑ मैत्रा - व॒रु॒णः । च॒ । मे॒ । आ॒श्वि॒नः । च॒ । मे॒ । प्र॒ति॒प्र॒स्थान॒ इति॑ प्रति - प्र॒स्थानः॑ । च॒ । मे॒ । शु॒क्रः । च॒ । मे॒ । म॒न्थी । च॒ । मे॒ । आ॒ग्र॒य॒णः । च॒ । मे॒ । वै॒श्व॒दे॒व इति॑ वैश्व - दे॒वः । च॒ । मे॒ । ध्रु॒वः । च॒ । मे॒ । वै॒श्वा॒न॒रः । च॒ । मे॒ । ऋ॒तु॒ग्र॒हा इत्यृ॑तु - ग्र॒हाः । च॒ ।  13 ( 50) 

TS 4.7.7.2  
मे॒ । अ॒ति॒ग्रा॒ह्या॑ इत्य॑ति-ग्रा॒ह्याः᳚ । च॒ । मे॒ । ऐ॒न्द्रा॒ग्न इत्यै᳚न्द्र-अ॒ग्नः । च॒ । मे॒ । वै॒श्व॒दे॒व इति॑ वैश्व - दे॒वः । च॒ । मे॒ । म॒रु॒त्व॒तीयाः᳚ । च॒ । मे॒ । मा॒हे॒न्द्र इति॑ माहा - इ॒न्द्रः । च॒ । मे॒ । आ॒दि॒त्यः । च॒ । मे॒ । सा॒वि॒त्रः । च॒ । मे॒ । सा॒र॒स्व॒तः । च॒ । मे॒ । पौ॒ष्णः । च॒ । मे॒ । पा॒त्नी॒व॒त इति॑ पात्नी-व॒तः । च॒ । मे॒ । हा॒रि॒यो॒ज॒न इति॑ हारि-यो॒ज॒नः । च॒ । मे॒ ।  ।  14 ( 34) 

TS 4.7.8.1  
इ॒द्ध्मः । च॒ । मे॒ । ब॒र्॒.हिः । च॒ । मे॒ । वेदिः॑ । च॒ । मे॒ । धिष्णि॑याः । च॒ । मे॒ । स्रुचः॑ । च॒ । मे॒ । च॒म॒साः । च॒ । मे॒ । ग्रावा॑णः । च॒ । मे॒ । स्वर॑वः । च॒ । मे॒ । उ॒प॒र॒वा इत्यु॑प - र॒वाः । च॒ । मे॒ । अ॒धि॒षव॑णे॒ इत्य॑धि - सव॑ने । च॒ । मे॒ । द्रो॒ण॒क॒ल॒श इति॑ द्रोण-क॒ल॒शः । च॒ । मे॒ । वा॒य॒व्या॑नि । च॒ । मे॒ । पू॒त॒भृदिति॑ पूत - भृत् । च॒ । मे॒ । आ॒ध॒व॒नीय॒ इत्या᳚ - ध॒व॒नीयः॑ । च॒ । मे॒ । आग्नी᳚द्ध्र॒मित्याग्नि॑-इ॒द्ध्र॒म् । च॒ । मे॒ । ह॒वि॒र्द्धान॒मिति॑ हविः - धान᳚म् । च॒ । मे॒ । गृ॒हाः । च॒ ( ) । मे॒ । सदः॑ । च॒ । मे॒ । पु॒रो॒डाशाः᳚ । च॒ । मे॒ । प॒च॒ताः । च॒ । मे॒ । अ॒व॒भृ॒थ इत्य॑व - भृ॒थः । च॒ । मे॒ । स्व॒गा॒का॒र इति॑ स्वगा - का॒रः । च॒ । मे॒ ।  ।  15 ( 66) 

TS 4.7.9.1  
अ॒ग्निः । च॒ । मे॒ । घ॒र्मः । च॒ । मे॒ । अ॒र्कः । च॒ । मे॒ । सूर्यः॑ । च॒ । मे॒ । प्रा॒ण इति॑ प्र - अ॒नः । च॒ । मे॒ । अ॒श्व॒मे॒ध इत्य॑श्व-मे॒धः । च॒ । मे॒ । पृ॒थि॒वी । च॒ । मे॒ । अदि॑तिः । च॒ । मे॒ । दितिः॑ । च॒ । मे॒ । द्यौः । च॒ । मे॒ । शक्व॑रीः । अ॒ङ्गुल॑यः । दिशः॑ । च॒ । मे॒ । य॒ज्ञेन॑ । क॒ल्प॒न्ता॒म् । ऋक् । च॒ । मे॒ । साम॑ । च॒ । मे॒ । स्तोमः॑ । च॒ । मे॒ । यजुः॑ । च॒ । मे॒ । दी॒क्षा ( ) । च॒ । मे॒ । तपः॑ । च॒ । मे॒ । ऋ॒तुः । च॒ । मे॒ । व्र॒तम् । च॒ । मे॒ । अ॒हो॒रा॒त्रयो॒रित्य॑हः - रा॒त्रयोः᳚ । वृ॒ष्ट्या । बृ॒ह॒द्र॒थ॒न्त॒रे इति॑ बृहत् - र॒थ॒न्त॒रे । च॒ । मे॒ । य॒ज्ञेन॑ । क॒ल्पे॒ता॒म् ।  ।  16 ( 68) 

TS 4.7.10.1  
गर्भाः᳚ । च॒ । मे॒ । व॒थ्साः । च॒ । मे॒ । त्र्यवि॒रिति॑ त्रि - अविः॑ । च॒ । मे॒ । त्र्य॒वीति॑ त्रि - अ॒वी । च॒ । मे॒ । दि॒त्य॒वाडिति॑ दित्य - वाट् । च॒ । मे॒ । दि॒त्यौ॒ही । च॒ । मे॒ । पञ्चा॑वि॒रिति॒ पञ्च॑ - अ॒विः॒ । च॒ । मे॒ । प॒ञ्चा॒वीति॑ पञ्च-अ॒वी । च॒ । मे॒ । त्रि॒व॒थ्स इति॑ त्रि-व॒थ्सः । च॒ । मे॒ । त्रि॒व॒थ्सेति॑ त्रि - व॒थ्सा । च॒ । मे॒ । तु॒र्य॒वाडिति॑ तुर्य - वाट् । च॒ । मे॒ । तु॒र्यौ॒ही । च॒ । मे॒ । प॒ष्ठ॒वादिति॑ पष्ठ - वात् । च॒ । मे॒ । प॒ष्ठौ॒ही । च॒ । मे॒ । उ॒क्षा । च॒ । मे॒ । व॒शा । च॒ । मे॒ । ऋ॒ष॒भः । च॒ ।  17 ( 50) 

TS 4.7.10.2  
म॒ । वे॒हत् । च॒ । मे॒ । अ॒न॒ड्वान् । च॒ । मे॒ । धे॒नुः । च॒ । मे॒ । आयुः॑ । य॒ज्ञेन॑ । क॒ल्प॒ता॒म् । प्रा॒ण इति॑ प्र - अ॒नः । य॒ज्ञेन॑ । क॒ल्प॒ता॒म् । अ॒पा॒न इत्य॑प - अ॒नः । य॒ज्ञेन॑ । क॒ल्प॒ता॒म् । व्या॒न इति॑ वि - अ॒नः । य॒ज्ञेन॑ । क॒ल्प॒ता॒म् । चक्षुः॑ । य॒ज्ञेन॑ । क॒ल्प॒ता॒म् । श्रोत्र᳚म् । य॒ज्ञेन॑ । क॒ल्प॒ता॒म् । मनः॑ । य॒ज्ञेन॑ । क॒ल्प॒ता॒म् । वाक् । य॒ज्ञेन॑ । क॒ल्प॒ता॒म् । आ॒त्मा । य॒ज्ञेन॑ । क॒ल्प॒ता॒म् । य॒ज्ञः । य॒ज्ञेन॑ । क॒ल्प॒ता॒म् ।  ।  18 ( 40) 

TS 4.7.11.1  
एका᳚ । च॒ । मे॒ । ति॒स्रः । च॒ । मे॒ । पञ्च॑ । च॒ । मे॒ । स॒प्त । च॒ । मे॒ । नव॑ । च॒ । मे॒ । एका॑दश । च॒ । मे॒ । त्रयो॑द॒शेति॒ त्रयः॑ - द॒श॒ । च॒ । मे॒ । पञ्च॑द॒शेति॒ पञ्च॑-द॒श॒ । च॒ । मे॒ । स॒प्तद॒शेति॑ स॒प्त - द॒श॒ । च॒ । मे॒ । नव॑द॒शेति॒ नव॑ - द॒श॒ । च॒ । मे॒ । एक॑विꣳशति॒रित्येक॑ - विꣳ॒॒श॒तिः॒ । च॒ । मे॒ । त्रयो॑विꣳशति॒रिति॒ त्रयः॑-विꣳ॒॒श॒तिः॒ । च॒ । मे॒ । पञ्च॑विꣳशति॒रिति॒ पञ्च॑-विꣳ॒॒श॒तिः॒ । च॒ । मे॒ । स॒प्तविꣳ॑शति॒रिति॑ स॒प्त -विꣳ॒॒श॒तिः॒ । च॒ । मे॒ । नव॑विꣳशति॒रिति॒ नव॑ - विꣳ॒॒श॒तिः॒ । च॒ । मे॒ । एक॑त्रिꣳश॒दित्येक॑ - त्रिꣳ॒॒श॒त् । च॒ । मे॒ । त्रय॑स्त्रिꣳश॒दिति॒ त्रयः॑ - त्रिꣳ॒॒श॒त् । च॒ ।  19 ( 50) 

TS 4.7.11.2  
मे॒ । चत॑स्रः । च॒ । मे॒ । अ॒ष्टौ । च॒ । मे॒ । द्वाद॑श । च॒ । मे॒ । षोड॑श । च॒ । मे॒ । विꣳ॒श॒तिः । च॒ । मे॒ । चतु॑र्विꣳशति॒रिति॒ चतुः॑ - विꣳ॒॒श॒तिः॒ । च॒ । मे॒ । अ॒ष्टाविꣳ॑शति॒रित्य॒ष्टा - विꣳ॒॒श॒तिः॒ । च॒ । मे॒ । द्वात्रिꣳ॑शत् । च॒ । मे॒ । षट्त्रिꣳ॑श॒दिति॒ षट् - त्रिꣳ॒॒श॒त् । च॒ । मे॒ । च॒त्वा॒रिꣳ॒॒शत् । च॒ । मे॒ । चतु॑श्चत्वारिꣳश॒दिति॒ चतुः॑ - च॒त्वा॒रिꣳ॒॒श॒त् । च॒ । मे॒ । अ॒ष्टाच॑त्वारिꣳश॒दित्य॒ष्टा - च॒त्वा॒रिꣳ॒॒श॒त् । च॒ । मे॒ । वाजः॑ । च॒ । प्र॒स॒व इति॑ प्र - स॒वः । च॒ । अ॒पि॒ज इत्य॑पि-जः । च॒ । क्रतुः॑ । च॒ । सुवः॑ । च॒ । मू॒र्द्धा । च॒ । व्यश्ञि॑य॒ इति॑ वि - अश्ञि॑यः ( ) । च॒ । आ॒न्त्या॒य॒नः । च॒ । अन्त्यः॑ । च॒ । भौ॒व॒नः । च॒ । भुव॑नः । च॒ । अधि॑पति॒रित्यधि॑ - प॒तिः॒ । च॒ ।  ।  20 ( 61) 

TS 4.7.12.1  
वाजः॑ । नः॒ । स॒प्त । प्र॒दिश॒ इति॑ प्र - दिशः॑ । चत॑स्रः । वा॒ । प॒रा॒वत॒ इति॑ परा - वतः॑ ।  । वाजः॑ । नः॒ । विश्वैः᳚ । दे॒वैः । धन॑साता॒विति॒ धन॑ - सा॒तौ॒ । इ॒ह । अ॒व॒तु॒ ।  । विश्वे᳚ । अ॒द्य । म॒रुतः॑ । विश्वे᳚ । ऊ॒ती । विश्वे᳚ । भ॒व॒न्तु॒ । अ॒ग्नयः॑ । समि॑द्धा॒ इति॒ सं - इ॒द्धाः॒ ।  । विश्वे᳚ । नः॒ । दे॒वाः । अव॑सा । एति॑ । ग॒म॒न्तु॒ । विश्व᳚म् । अ॒स्तु॒ । द्रवि॑णम् । वाजः॑ । अ॒स्मे इति॑ ।  । वाज॑स्य । प्र॒स॒वमिति॑ प्र - स॒वम् । दे॒वाः॒ । रथैः᳚ । या॒त॒ । हि॒र॒ण्ययैः᳚ ।  । अ॒ग्निः । इन्द्रः॑ । बृह॒स्पतिः॑ । म॒रुतः॑ । सोम॑पीतय॒ इति॒ सोम॑ - पी॒त॒ये॒ ।  । वाजे॑वाज॒ इति॒ वाजे᳚ - वा॒जे॒ । अ॒व॒त॒ । वा॒जि॒नः॒ । नः॒ । धने॑षु ।  21 ( 50) 

TS 4.7.12.2  
वि॒प्राः॒ । अ॒मृ॒ताः॒ । ऋ॒त॒ज्ञा॒ इत्यृ॑त - ज्ञाः॒ ।  । अ॒स्य । मद्ध्वः॑ । पि॒ब॒त॒ । मा॒दय॑द्ध्वम् । तृ॒प्ताः । या॒त॒ । प॒थिभि॒रिति॑ प॒थि - भिः॒ । दे॒व॒यानै॒रिति॑ देव - यानैः᳚ ।  । वाजः॑ । पु॒रस्ता᳚त् । उ॒त । म॒द्ध्य॒तः । नः॒ । वाजः॑ । दे॒वान् । ऋ॒तुभि॒रित्यृ॒तु - भिः॒ । क॒ल्प॒या॒ति॒ ।  । वाज॑स्य । हि । प्र॒स॒व इति॑ प्र - स॒वः । नन्न॑मीति । विश्वाः᳚ । आशाः᳚ । वाज॑पति॒रिति॒ वाज॑ - प॒तिः॒ । भ॒वे॒य॒म् ।  । पयः॑ । पृ॒थि॒व्याम् । पयः॑ । ओष॑धीषु । पयः॑ । दि॒वि । अ॒न्तरि॑क्षे । पयः॑ । धा॒म् ।  । पय॑स्वतीः । प्र॒दिश॒ इति॑ प्र - दिशः॑ । स॒न्तु॒ । मह्य᳚म् ।  । समिति॑ । मा॒ । सृ॒जा॒मि॒ । पय॑सा । घृ॒तेन॑ । समिति॑ । मा॒ । सृ॒जा॒मि॒ । अ॒पः ।  22 ( 50) 

TS 4.7.12.3  
ओष॑धीभि॒रित्योष॑धि - भिः॒ ।  । सः । अ॒हम् । वाज᳚म् । स॒ने॒य॒म् । अ॒ग्ने॒ ।  । नक्तो॒षासा᳚ । सम॑न॒सेति॒ स-म॒न॒सा॒ । विरू॑पे॒ इति॒ वि-रू॒पे॒ । धा॒पये॑ते॒ इति॑ । शिशु᳚म् । एक᳚म् । स॒मी॒ची इति॑ ।  । द्यावा᳚ । क्षाम॑ । रु॒क्मः । अ॒न्तः । वीति॑ । भा॒ति॒ । दे॒वाः । अ॒ग्निम् । धा॒र॒य॒न्न् । द्र॒वि॒णो॒दा इति॑ द्रविणः - दाः ।  । स॒मु॒द्रः । अ॒सि॒ । नभ॑स्वान् । आ॒र्द्रदा॑नु॒रित्या॒र्द्र-दा॒नुः॒ । शं॒भूरिति॑ शं-भूः । म॒यो॒भूरिति॑ मयः-भूः । अ॒भीति॑ । मा॒ । वा॒हि॒ । स्वाहा᳚ । मा॒रु॒तः । अ॒सि॒ । म॒रुता᳚म् । ग॒णः । शं॒भूरिति॑ शं - भूः । म॒यो॒भूरिति॑ मयः - भूः । अ॒भीति॑ । मा॒ । वा॒हि॒ । स्वाहा᳚ । अ॒व॒स्युः । अ॒सि॒ । दुव॑स्वान् । शं॒भूरिति॑ शं - भूः । म॒यो॒भूरिति॑ मयः - भूः । अ॒भीति॑ । मा॒ ( ) । वा॒हि॒ । स्वाहा᳚ ।  ।  23 ( 52) 

TS 4.7.13.1  
अ॒ग्निम् । यु॒न॒ज्मि॒ । शव॑सा । घृ॒तेन॑ । दि॒व्यम् । सु॒प॒र्णमिति॑ सु - प॒र्णम् । वय॑सा । बृ॒हन्त᳚म् ।  । तेन॑ । व॒यम् । प॒ते॒म॒ । ब्र॒द्ध्नस्य॑ । वि॒ष्टप᳚म् । सुवः॑ । रुहा॑णाः । अधीति॑ । नाके᳚ । उ॒त्त॒म इत्यु॑त् - त॒मे ।  । इ॒मौ । ते॒ । प॒क्षौ । अ॒जरौ᳚ । प॒त॒त्रिणः॑ । याभ्या᳚म् । रक्षाꣳ॑सि । अ॒प॒हꣳसीत्य॑प - हꣳसि॑ । अ॒ग्ने॒ ।  । ताभ्या᳚म् । प॒ते॒म॒ । सु॒कृता॒मिति॑ सु - कृता᳚म् । उ॒ । लो॒कम् । यत्र॑ । ऋष॑यः । प्र॒थ॒म॒जा इति॑ प्रथम - जाः । ये । पु॒रा॒णाः ।  । चित् । अ॒सि॒ । स॒मु॒द्रयो॑नि॒रिति॑ समु॒द्र - यो॒निः॒ । इन्दुः॑ । दक्षः॑ । श्ये॒नः । ऋ॒तावेत्यृ॒त - वा॒ ।  । हिर॑ण्यपक्ष॒ इति॒ हिर॑ण्य - प॒क्षः॒ । श॒कु॒नः । भु॒र॒ण्युः । म॒हान् । स॒धस्थ॒ इति॑ स॒ध - स्थे॒ । ध्रु॒वः ।  24 ( 50) 

TS 4.7.13.2  
एति॑ । निष॑त्त॒ इति॒ नि - स॒त्तः॒ ।  । नमः॑ । ते॒ । अ॒स्तु॒ । मा । मा॒ । हिꣳ॒॒सीः॒ । विश्व॑स्य । मू॒र्द्धन्न् । अधीति॑ । ति॒ष्ठ॒सि॒ । श्रि॒तः ।  । स॒मु॒द्रे । ते॒ । हृद॑यम् । अ॒न्तः । आयुः॑ । द्यावा॑पृथि॒वी इति॒ द्यावा᳚ - पृ॒थि॒वी । भुव॑नेषु । अर्पि॑ते॒ इति॑ ।  । उ॒द्नः । द॒त्त॒ । उ॒द॒धिमित्यु॑द-धिम् । भि॒न्त॒ । दि॒वः । प॒र्जन्या᳚त् । अ॒न्तरि॑क्षात् । पृ॒थि॒व्याः । ततः॑ । नः॒ । वृष्ट्या᳚ । अ॒व॒त॒ ।  । दि॒वः । मू॒र्द्धा । अ॒सि॒ । पृ॒थि॒व्याः । नाभिः॑ । ऊर्क् । अ॒पाम् । ओष॑धीनाम् ।  । वि॒श्वायु॒रिति॑ वि॒श्व - आ॒युः॒ । शर्म॑ । स॒प्रथा॒ इति॑ स - प्रथाः᳚ । नमः॑ । प॒थे ।  । येन॑ । ऋष॑यः । तप॑सा । स॒त्रम् ।  25 ( 50) 

TS 4.7.13.3  
आस॑त । इन्धा॑नाः । अ॒ग्निम् । सुवः॑ । आ॒भर॑न्त॒ इत्या᳚ - भर॑न्तः ।  । तस्मिन्न्॑ । अ॒हम् । नीति॑ । द॒धे॒ । नाके᳚ । अ॒ग्निम् । ए॒तम् । यम् । आ॒हुः । मन॑वः । स्ती॒र्णब॑र्.हिष॒मिति॑ स्ती॒र्ण - ब॒र्॒.हि॒ष॒म् ।  । तम् । पत्नी॑भिः । अन्विति॑ । ग॒च्छे॒म॒ । दे॒वाः॒ । पु॒त्रैः । भ्रातृ॑भि॒रिति॒ भ्रातृ॑ - भिः॒ । उ॒त । वा॒ । हिर॑ण्यैः ।  । नाक᳚म् । गृ॒ह्णा॒नाः । सु॒कृ॒तस्येति॑ सु - कृ॒तस्य॑ । लो॒के । तृ॒तीये᳚ । पृ॒ष्ठे । अधीति॑ । रो॒च॒ने । दि॒वः ।  । एति॑ । व॒चः । मद्ध्य᳚म् । अ॒रु॒ह॒त् । भु॒र॒ण्युः । अ॒यम् । अ॒ग्निः । सत्प॑ति॒रिति॒ सत् - प॒तिः॒ । चेकि॑तानः ।  । पृ॒ष्ठे । पृ॒थि॒व्याः । निहि॑त॒ इति॒ नि - हि॒तः॒ । दवि॑द्युतत् । अ॒ध॒स्प॒दमित्य॑धः - प॒दम् । कृ॒णु॒ते॒ ।  26 ( 50) 

TS 4.7.13.4  
ये । पृ॒त॒न्यवः॑ ।  । अ॒यम् । अ॒ग्निः । वी॒रत॑म॒ इति॑ वी॒र - त॒मः॒ । व॒यो॒धा इति॑ वयः - धाः । स॒ह॒स्रियः॑ । दी॒प्य॒ता॒म् । अप्र॑युच्छ॒न्नित्यप्र॑ - यु॒च्छ॒न्न् ।  । वि॒भ्राज॑मान॒ इति॑ वि - भ्राज॑मानः । स॒रि॒रस्य॑ । मद्ध्ये᳚ । उप॑ । प्रेति॑ । या॒त॒ । दि॒व्यानि॑ । धाम॑ ।  । सम् । प्रेति॑ । च्य॒व॒द्ध्व॒म् । अन्विति॑ । सम् । प्रेति॑ । या॒त॒ । अग्ने᳚ । प॒थः । दे॒व॒याना॒निति॑ देव - यानान्॑ । कृ॒णु॒द्ध्व॒म् ।  । अ॒स्मिन्न् । स॒धस्थ॒ इति॑ स॒ध - स्थे॒ । अधीति॑ । उत्त॑रस्मि॒न्नित्युत्-त॒र॒स्मि॒न्न् । विश्वे᳚ । दे॒वाः॒ । यज॑मानः । च॒ । सी॒द॒त॒ ।  । येन॑ । स॒हस्र᳚म् । वह॑सि । येन॑ । अ॒ग्ने॒ । स॒र्व॒वे॒द॒समिति॑ सर्व - वे॒द॒सम् ।  । तेन॑ । इ॒मम् । य॒ज्ञम् । नः॒ । व॒ह॒ । दे॒व॒यान॒ इति॑ देव - यानः॑ । यः ।  27 ( 50) 

TS 4.7.13.5  
उ॒त्त॒म इत्यु॑त्-त॒मः ।  । उदिति॑ । बु॒द्ध्य॒स्व॒ । अ॒ग्ने॒ । प्रतीति॑ । जा॒गृ॒हि॒ । ए॒न॒म् । इ॒ष्टा॒पू॒र्ते इती᳚ष्टा - पू॒र्ते । समिति॑ । सृ॒जे॒था॒म् । अ॒यम् । च॒ ।  । पुनः॑ । कृ॒ण्वन्न् । त्वा॒ । पि॒तर᳚म् । युवा॑नम् । अ॒न्वाताꣳ॑सी॒दित्य॑नु-आताꣳ॑सीत् । त्वयि॑ । तन्तु᳚म् । ए॒तम् ।  । अ॒यम् । ते॒ । योनिः॑ । ऋ॒त्वियः॑ । यतः॑ । जा॒तः । अरो॑चथाः ।  । तम् । जा॒नन्न् । अ॒ग्ने॒ । एति॑ । रो॒ह॒ । अथ॑ । नः॒ । व॒र्द्ध॒य॒ । र॒यिम् ।  ।  28 ( 37) 

TS 4.7.14.1  
मम॑ । अ॒ग्ने॒ । वर्चः॑ । वि॒ह॒वेष्विति॑ वि - ह॒वेषु॑ । अ॒स्तु॒ । व॒यम् । त्वा॒ । इन्धा॑नाः । त॒नुव᳚म् । पु॒षे॒म॒ ।  । मह्य᳚म् । न॒म॒न्ता॒म् । प्र॒दिश॒ इति॑ प्र - दिशः॑ । चत॑स्रः । त्वया᳚ । अद्ध्य॑क्षे॒णेत्यधि॑ - अ॒क्षे॒ण॒ । पृत॑नाः । ज॒ये॒म॒ ।  । मम॑ । दे॒वाः । वि॒ह॒व इति॑ वि - ह॒वे । स॒न्तु॒ । सर्वे᳚ । इन्द्रा॑वन्त॒ इतीन्द्र॑ - व॒न्तः॒ । म॒रुतः॑ । विष्णुः॑ । अ॒ग्निः ।  । मम॑ । अ॒न्तरि॑क्षम् । उ॒रु । गो॒पम् । अ॒स्तु॒ । मह्य᳚म् । वातः॑ । प॒व॒ता॒म् । कामे᳚ । अ॒स्मिन्न् ।  । मयि॑ । दे॒वाः । द्रवि॑णम् । एति॑ । य॒ज॒न्ता॒म् । मयि॑ । आ॒शीरित्या᳚ - शीः । अ॒स्तु॒ । मयि॑ । दे॒वहू॑ति॒रिति॑ दे॒व - हू॒तिः॒ ।  । दैव्या᳚ । होता॑रा । व॒नि॒ष॒न्त॒ ।  29 ( 50) 

TS 4.7.14.2  
पूर्वे᳚ । अरि॑ष्टाः । स्या॒म॒ । त॒नुवा᳚ । सु॒वीरा॒ इति॑ सु - वीराः᳚ ।  । मह्य᳚म् । य॒ज॒न्तु॒ । मम॑ । यानि॑ । ह॒व्या । आकू॑ति॒रित्या - कू॒तिः॒ । स॒त्या । मन॑सः । मे॒ । अ॒स्तु॒ ।  । एनः॑ । मा । नीति॑ । गा॒म् । क॒त॒मत् । च॒न । अ॒हम् । विश्वे᳚ । दे॒वा॒सः॒ । अधीति॑ । वो॒च॒त॒ । मे॒ ।  । देवीः᳚ । ष॒डु॒र्वी॒रिति॑ षट् - उ॒र्वीः॒ । उ॒रु । नः॒ । कृ॒णो॒त॒ । विश्वे᳚ । दे॒वा॒सः॒ । इ॒ह । वी॒र॒य॒द्ध्व॒म् ।  । मा । हा॒स्म॒हि॒ । प्र॒जयेति॑ प्र - जया᳚ । मा । त॒नूभिः॑ । मा । र॒धा॒म॒ । द्वि॒ष॒ते । सो॒म॒ । रा॒ज॒न्न् ।  । अ॒ग्निः । म॒न्युम् । प्र॒ति॒नु॒दन्निति॑ प्रति - नु॒दन्न् । पु॒रस्ता᳚त् ।  30 ( 50) 

TS 4.7.14.3  
अद॑ब्धः । गो॒पा इति॑ गो - पाः । परीति॑ । पा॒हि॒ । नः॒ । त्वम् ।  । प्र॒त्यञ्चः॑ । य॒न्तु॒ । नि॒गुत॒ इति॑ नि-गुतः॑ । पुनः॑ । ते । अ॒मा । ए॒षा॒म् । चि॒त्तम् । प्र॒बुधेति॑ प्र - बुधा᳚ । वीति॑ । ने॒श॒त् ।  । धा॒ता । धा॒तृ॒णाम् । भुव॑नस्य । यः । पतिः॑ । दे॒वम् । स॒वि॒तार᳚म् । अ॒भि॒मा॒ति॒षाह॒मित्य॑भिमाति-साह᳚म् ।  । इ॒मम् । य॒ज्ञम् । अ॒श्विना᳚ । उ॒भा । बृह॒स्पतिः॑ । दे॒वाः । पा॒न्तु॒ । यज॑मानम् । न्य॒र्थादिति॑ नि- अ॒र्थात् ।  । उ॒रु॒व्यचा॒ इत्यु॑रु-व्यचाः᳚ । नः॒ । म॒हि॒षः । शर्म॑ । यꣳ॒॒स॒त् । अ॒स्मिन्न् । हवे᳚ । पु॒रु॒हू॒त इति॑ पुरु - हू॒तः । पु॒रु॒क्षु ।  । सः । नः॒ । प्र॒जाय॒ इति॑ प्र - जायै᳚ । ह॒र्य॒श्वेति॑ हरि - अ॒श्व॒ । मृ॒ड॒य॒ । इन्द्र॑ । मा ।  31 ( 50) 

TS 4.7.14.4  
नः॒ । री॒रि॒षः॒ । मा । परेति॑ । दाः॒ ।  । ये । नः॒ । स॒पत्नाः᳚ । अपेति॑ । ते । भ॒व॒न्तु॒ । इ॒न्द्रा॒ग्निभ्या॒मिती᳚न्द्रा॒ग्नि-भ्या॒म् । अवेति॑ । बा॒धा॒म॒हे॒ । तान् ।  । वस॑वः । रु॒द्राः । आ॒दि॒त्याः । उ॒प॒रि॒स्पृश॒मित्यु॑परि - स्पृश᳚म् । मा॒ । उ॒ग्रम् । चेत्ता॑रम् । अ॒धि॒रा॒जमित्य॑धि - रा॒जम् । अ॒क्र॒न्न् ।  । अ॒र्वाञ्च᳚म् । इन्द्र᳚म् । अ॒मुतः॑ । ह॒वा॒म॒हे॒ । यः । गो॒जिदिति॑ गो - जित् । ध॒न॒जिदिति॑ धन - जित् । अ॒श्व॒जिदित्य॑श्व - जित् । यः ।  । इ॒मम् । नः॒ । य॒ज्ञम् । वि॒ह॒व इति॑ वि - ह॒वे । जु॒ष॒स्व॒ । अ॒स्य । कु॒र्मः॒ । ह॒रि॒व॒ इति॑ हरि - वः॒ । मे॒दिन᳚म् । त्वा॒ ।  ।  32 ( 43) 

TS 4.7.15.1  
अ॒ग्नेः । म॒न्वे॒ । प्र॒थ॒मस्य॑ । प्रचे॑तस॒ इति॒ प्र - चे॒त॒सः॒ । यम् । पाञ्च॑जन्य॒मिति॒ पाञ्च॑ - ज॒न्य॒म् । ब॒हवः॑ । स॒मि॒न्धत॒ इति॑ सम् - इ॒न्धते᳚ ।  । विश्व॑स्याम् । वि॒शि । प्र॒वि॒वि॒शि॒वाꣳस॒मिति॑ प्र - वि॒वि॒शि॒वाꣳस᳚म् । ई॒म॒हे॒ । सः । नः॒ । मु॒ञ्च॒तु॒ । अꣳह॑सः ।  । यस्य॑ । इ॒दम् । प्रा॒णदिति॑ प्र - अ॒नत् । नि॒मि॒षदिति॑ नि - मि॒षत् । यत् । एज॑ति । यस्य॑ । जा॒तम् । जन॑मानम् । च॒ । केव॑लम् ।  । स्तौमि॑ । अ॒ग्निम् । ना॒थि॒तः । जो॒ह॒वी॒मि॒ । सः । नः॒ । मु॒ञ्च॒तु॒ । अꣳह॑सः ।  । इन्द्र॑स्य । म॒न्ये॒ । प्र॒थ॒मस्य॑ । प्रचे॑तस॒ इति॒ प्र - चे॒त॒सः॒ । वृ॒त्र॒घ्न इति॑ वृत्र-घ्नः । स्तोमाः᳚ । उपेति॑ । माम् । उ॒पागु॒रित्यु॑प - आगुः॑ ।  । यः । दा॒शुषः॑ । सु॒कृत॒ इति॑ सु - कृतः॑ । हव᳚म् । उपेति॑ । गन्ता᳚ ।  33 ( 50) 

TS 4.7.15.2  
सः । नः॒ । मु॒ञ्च॒तु॒ । अꣳह॑सः ।  । यः । स॒ङ्ग्रा॒ममिति॑ सम् - ग्रा॒मम् । नय॑ति । समिति॑ । व॒शी । यु॒धे । यः । पु॒ष्टानि॑ । सꣳ॒॒सृ॒जतीति॑ सं-सृ॒जति॑ । त्र॒याणि॑ ।  । स्तौमि॑ । इन्द्र᳚म् । ना॒थि॒तः । जो॒ह॒वी॒मि॒ । सः । नः॒ । मु॒ञ्च॒तु॒ । अꣳह॑सः ।  । म॒न्वे । वा॒म् । मि॒त्रा॒व॒रु॒णेति॑ मित्रा - व॒रु॒णा॒ । तस्य॑ । वि॒त्त॒म् । सत्यौ॑ज॒सेति॒ सत्य॑ - ओ॒ज॒सा॒ । दृꣳ॒॒ह॒णा॒ । यम् । नु॒देथे॒ इति॑ ।  । या । राजा॑नम् । स॒रथ॒मिति॑ स-रथ᳚म् । या॒थः । उ॒ग्रा॒ । ता । नः॒ । मु॒ञ्च॒त॒म् । आग॑सः ।  । यः । वा॒म् । रथः॑ । ऋ॒जुर॑श्मि॒रित्यृ॒जु - र॒श्मिः॒ । स॒त्यध॒र्मेति॑ स॒त्य - ध॒र्मा॒ । मिथु॑ । चर॑न्तम् । उ॒प॒यातीत्यु॑प - याति॑ । दू॒षयन्न्॑ ।  । स्तौमि॑ ।  34 ( 50) 

TS 4.7.15.3  
मि॒त्रावरु॒णेति॑ मि॒त्रा - वरु॑णा । ना॒थि॒तः । जो॒ह॒वी॒मि॒ । तौ । नः॒ । मु॒ञ्च॒त॒म् । आग॑सः ।  । वा॒योः । स॒वि॒तुः । वि॒दथा॑नि । म॒न्म॒हे॒ । यौ । आ॒त्म॒न्वदित्या᳚त्मन्न् - वत् । बि॒भृ॒तः । यौ । च॒ । रक्ष॑तः ।  । यौ । विश्व॑स्य । प॒रि॒भू इति॑ परि - भूः । ब॒भू॒वतुः॑ । तौ । नः॒ । मु॒ञ्च॒त॒म् । आग॑सः ।  । उपेति॑ । श्रेष्ठाः᳚ । नः॒ । आ॒शिष॒ इत्या᳚ - शिषः॑ । दे॒वयोः᳚ । धर्मे᳚ । अ॒स्थि॒र॒न्न् ।  । स्तौमि॑ । वा॒युम् । स॒वि॒तार᳚म् । ना॒थि॒तः । जो॒ह॒वी॒मि॒ । तौ । नः॒ । मु॒ञ्च॒त॒म् । आग॑सः ।  । र॒थीत॑मा॒विति॑ र॒थि - त॒मौ॒ । र॒थी॒नाम् । अ॒ह्वे॒ । ऊ॒तये᳚ । शुभं᳚ । गमि॑ष्ठौ । सु॒यमे॑भि॒रिति॑ सु - यमे॑भिः । अश्वैः᳚ ।  । ययोः᳚ ।  35 ( 50) 

TS 4.7.15.4  
वा॒म् । दे॒वौ॒ । दे॒वेषु॑ । अनि॑शित॒मित्यनि॑-शि॒त॒म् । ओजः॑ । तौ । नः॒ । मु॒ञ्च॒त॒म् । आग॑सः ।  । यत् । अया॑तम् । व॒ह॒तुम् । सू॒र्यायाः᳚ । त्रि॒च॒क्रेणेति॑ त्रि - च॒क्रेण॑ । सꣳ॒॒सद॒मिति॑ सम् - सद᳚म् । इ॒च्छमा॑नौ ।  । स्तौमि॑ । दे॒वौ । अ॒श्विनौ᳚ । ना॒थि॒तः । जो॒ह॒वी॒मि॒ । तौ । नः॒ । मु॒ञ्च॒त॒म् । आग॑सः ।  । म॒रुता᳚म् । म॒न्वे॒ । अधीति॑ । नः॒ । ब्रु॒व॒न्तु॒ । प्रेति॑ । इ॒माम् । वाच᳚म् । विश्वा᳚म् । अ॒व॒न्तु॒ । विश्वे᳚ ।  । आ॒शून् । हु॒वे॒ । सु॒यमा॒निति॑ सु - यमान्॑ । ऊ॒तये᳚ । ते । नः॒ । मु॒ञ्च॒न्तु॒ । एन॑सः ।  । ति॒ग्मम् । आयु॑धम् । वी॒डि॒तम् । सह॑स्वत् । दि॒व्यम् । शर्द्धः॑ ।  36 ( 50) 

TS 4.7.15.5  
पृत॑नासु । जि॒ष्णु ।  । स्तौमि॑ । दे॒वान् । म॒रुतः॑ । ना॒थि॒तः । जो॒ह॒वी॒मि॒ । ते । नः॒ । मु॒ञ्च॒न्तु॒ । एन॑सः ।  । दे॒वाना᳚म् । म॒न्वे॒ । अधीति॑ । नः॒ । ब्रु॒व॒न्तु॒ । प्रेति॑ । इ॒माम् । वाच᳚म् । विश्वा᳚म् । अ॒व॒न्तु॒ । विश्वे᳚ ।  । आ॒शून् । हु॒वे॒ । सु॒यमा॒निति॑ सु - यमान्॑ । ऊ॒तये᳚ । ते । नः॒ । मु॒ञ्च॒न्तु॒ । एन॑सः ।  । यत् । इ॒दम् । मा॒ । अ॒भि॒शोच॒तीत्य॑भि-शोच॑ति । पौरु॑षेयेण । दैव्ये॑न ।  । स्तौमि॑ । विश्वान्॑ । दे॒वान् । ना॒थि॒तः । जो॒ह॒वी॒मि॒ । ते । नः॒ । मु॒ञ्च॒न्तु॒ । एन॑सः ।  । अन्विति॑ । नः॒ । अ॒द्य । अनु॑मति॒रियनु॑ - म॒तिः॒ । अन्विति॑ ।  37 ( 50) 

TS 4.7.15.6  
इत् । अ॒नु॒म॒त॒ इत्य॑नु - म॒ते॒ । त्वम् । वै॒श्वा॒न॒रः । नः॒ । ऊ॒त्या । पृ॒ष्टः । दि॒वि ।  । ये इति॑ । अप्र॑थेताम् । अमि॑तेभिः । ओजो॑भि॒रित्योजः॑ - भिः॒ । ये इति॑ । प्र॒ति॒ष्ठे इति॑ प्रति - स्थे । अभ॑वताम् । वसू॑नाम् ।  । स्तौमि॑ । द्यावा॑पृथि॒वी इति॒ द्यावा᳚ - पृ॒थि॒वी । ना॒थि॒तः । जो॒ह॒वी॒मि॒ । ते इति॑ । नः॒ । मु॒ञ्च॒त॒म् । अꣳह॑सः ।  । उर्वी॒ इति॑ । रो॒द॒सी॒ इति॑ । वरि॑वः । कृ॒णो॒त॒म् । क्षेत्र॑स्य । प॒त्नी॒ इति॑ । अधीति॑ । नः॒ । ब्रू॒या॒त॒म् ।  । स्तौमि॑ । द्यावा॑पृथि॒वी इति॒ द्यावा᳚ - पृ॒थि॒वी । ना॒थि॒तः । जो॒ह॒वी॒मि॒ । ते इति॑ । नः॒ । मु॒ञ्च॒त॒म् । अꣳह॑सः ।  । यत् । ते॒ । व॒यम् । पु॒रु॒ष॒त्रेति॑ पुरुष-त्रा । य॒वि॒ष्ठ॒ । अवि॑द्वाꣳसः । च॒कृ॒म । कत् । च॒न ।  38 ( 50) 

TS 4.7.15.7  
आगः॑ ।  । कृ॒धि । स्विति॑ । अ॒स्मान् । अदि॑तेः । अना॑गाः । वीति॑ । एनाꣳ॑सि । शि॒श्र॒थः॒ । विष्व॑क् । अ॒ग्ने॒ ।  । यथा᳚ । ह॒ । तत् । व॒स॒वः॒ । गौ॒र्य᳚म् । चि॒त् । प॒दि । सि॒ताम् । अमु॑ञ्चत । य॒ज॒त्राः॒ ।  । ए॒वा । त्वम् । अ॒स्मत् । प्रेति॑ । मु॒ञ्च॒ । वीति॑ । अꣳहः॑ । प्रेति॑ । अ॒ता॒रि॒ । अ॒ग्ने॒ । प्र॒त॒रामिति॑ प्र - त॒राम् । नः॒ । आयुः॑ ।  ।  39 ( 34) 

</pre>
</body>
</html>

