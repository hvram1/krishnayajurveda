<head>
        <link rel="stylesheet" href="/krishnayajurveda/formats/css/vstyle.css">
</head>
<body>
<pre>
1       कृष्ण यजुर्वेदीय तैत्तिरीय संहितायां प्रथमं काण्डं
1.1     प्रथमः प्रश्नः - (दर्.शपूर्णमासौ)
TS 1.1.1.1  
इ॒षे । त्वा॒ । ऊ॒र्जे । त्वा॒ । वा॒यवः॑ । स्थ॒ । उ॒पा॒यव॒ इत्यु॑प - आ॒यवः॑ । स्थ॒ । दे॒वः । वः॒ । स॒वि॒ता । प्रेति॑ । अ॒र्प॒य॒तु॒ । श्रेष्ठ॑तमा॒येति॒ श्रेष्ठ॑ - त॒मा॒य॒ । कर्म॑णे । एति॑ । प्या॒य॒द्ध्व॒म् । अ॒घ्नि॒याः॒ । दे॒व॒भा॒गमिति॑ देव- भा॒गम् । ऊर्ज॑स्वतीः । पय॑स्वतीः । प्र॒जाव॑ती॒रिति॑ प्र॒जा-व॒तीः॒ । अ॒न॒मी॒वाः । अ॒य॒क्ष्माः । मा । वः॒ । स्ते॒नः । ई॒श॒त॒ । मा । अ॒घशꣳ॑स॒ इत्य॒घ - शꣳ॒॒सः॒ । रु॒द्रस्य॑ । हे॒तिः । परीति॑ । वः॒ । वृ॒ण॒क्तु॒ । ध्रु॒वाः । अ॒स्मिन्न् । गोप॑ता॒विति॒ गो -प॒तौ॒ । स्या॒त॒ । ब॒ह्वीः । यज॑मानस्य । प॒शून् । पा॒हि॒ ।  ।  1 ( 43) 

TS 1.1.2.1  
य॒ज्ञस्य॑ । घो॒षत् । अ॒सि॒ । प्रत्यु॑ष्ट॒मिति॒ प्रति॑ - उ॒ष्ट॒म् । रक्षः॑ । प्रत्यु॑ष्टा॒ इति॒ प्रति॑ - उ॒ष्टाः॒ । अरा॑तयः । प्रेति॑ । इ॒यम् । अ॒गा॒त् । धि॒षणा᳚ । ब॒र्.॒हिः । अच्छ॑ । मनु॑ना । कृ॒ता । स्व॒धयेति॑ स्व-धया᳚ । वित॒ष्टेति॒ वि - त॒ष्टा॒ । ते । एति॑ । व॒ह॒न्ति॒ । क॒वयः॑ । पु॒रस्ता᳚त् । दे॒वेभ्यः॑ । जुष्ट᳚म् । इ॒ह । ब॒र्॒.हिः । आ॒सद॒ इत्या᳚ - सदे᳚ । दे॒वाना᳚म् । प॒रि॒षू॒तमिति॑ परि -सू॒तम् । अ॒सि॒ । व॒र्॒.षवृ॑द्ध॒मिति॑ व॒र्॒.ष -वृ॒द्ध॒म् । अ॒सि॒ । देव॑बर्.हि॒रिति॒ देव॑ - ब॒र्.॒हिः॒ । मा । त्वा॒ । अ॒न्वक् । मा । ति॒र्यक् । पर्व॑ । ते॒ । रा॒द्ध्या॒स॒म् । आ॒च्छे॒त्तेत्या᳚ - छे॒त्ता । ते॒ । मा । रि॒ष॒म् । देव॑बर्.हि॒रिति॒ देव॑ -ब॒र्.॒हिः॒ । श॒तव॑ल्.श॒मिति॑ श॒त - व॒ल्.श॒म् । वीति॑ । रो॒ह॒ । स॒हस्र॑वल्.शा॒ इति॑ स॒हस्र॑ -व॒ल्.शाः॒ ।  2 ( 50) 

TS 1.1.2.2  
वीति॑ । व॒यम् । रु॒हे॒म॒ । पृ॒थि॒व्याः । सं॒पृच॒ इति॑ सं - पृचः॑ । पा॒हि॒ । सु॒सं॒भृतेति॑ सु - सं॒भृता᳚ । त्वा॒ । समिति॑ । भ॒रा॒मि॒ । अदि॑त्यै । रास्ना᳚ । अ॒सि॒ । इ॒न्द्रा॒ण्यै । स॒न्नह॑न॒मिति॑ सं - नह॑नम् । पू॒षा । ते॒ । ग्र॒न्थिम् । ग्र॒थ्ना॒तु॒ । सः । ते॒ । मा । एति॑ । स्था॒त् । इन्द्र॑स्य । त्वा॒ । बा॒हुभ्या॒मिति॑ बा॒हु-भ्या॒म् । उदिति॑ । य॒च्छे॒ । बृह॒स्पतेः᳚ । मू॒र्द्ध्ना । ह॒रा॒मि॒ । उ॒रु । अ॒न्तरि॑क्षम् । अन्विति॑ । इ॒हि॒ । दे॒व॒ङ्ग॒ममिति॑ देवम् - ग॒मम् । अ॒सि॒ ।  ।  3 ( 38) 

TS 1.1.3.1  
शुन्ध॑द्ध्वम् । दैव्या॑य । कर्म॑णे । दे॒व॒य॒ज्याया॒ इति॑ देव -य॒ज्यायै᳚ । मा॒त॒रिश्व॑नः । घ॒र्मः । अ॒सि॒ । द्यौः । अ॒सि॒ । पृ॒थि॒वी । अ॒सि॒ । वि॒श्वधा॑या॒ इति॑ वि॒श्व -धा॒याः॒ । अ॒सि॒ । प॒र॒मेण॑ । धाम्ना᳚ । दृꣳह॑स्व । मा । ह्वाः॒ । वसू॑नाम् । प॒वित्र᳚म् । अ॒सि॒ । श॒तधा॑र॒मिति॑ श॒त -धा॒र॒म् । वसू॑नाम् । प॒वित्र᳚म् । अ॒सि॒ । स॒हस्र॑धार॒मिति॑ स॒हस्र॑ - धा॒र॒म् । हु॒तः । स्तो॒कः । हु॒तः । द्र॒फ्सः । अ॒ग्नये᳚ । बृ॒ह॒ते । नाका॑य । स्वाहा᳚ । द्यावा॑पृथि॒वीभ्या॒मिति॒ द्यावा᳚ - पृ॒थि॒वीभ्या᳚म् । सा । वि॒श्वायु॒रिति॑ वि॒श्व- आ॒युः॒ । सा । वि॒श्वव्य॑चा॒ इति॑ वि॒श्व -व्य॒चाः॒ । सा । वि॒श्वक॒र्मेति॑ वि॒श्व -क॒र्मा॒ । समिति॑ । पृ॒च्य॒द्ध्व॒म् । ऋ॒ता॒व॒री॒रित्यृ॑त -व॒रीः॒ । ऊ॒र्मिणीः᳚ । मधु॑मत्तमा॒ इति॒ मधु॑मत्-त॒माः॒ । म॒न्द्राः । धन॑स्य । सा॒तये᳚ । सोमे॑न ( ) । त्वा॒ । एति॑ । त॒न॒च्मि॒ । इन्द्रा॑य । दधि॑ । विष्णो॒ इति॑ । ह॒व्यम् । र॒क्ष॒स्व॒ ।  ।  4 ( 58) 

TS 1.1.4.1  
कर्म॑णे । वा॒म् । दे॒वेभ्यः॑ । श॒के॒य॒म् । वेषा॑य । त्वा॒ । प्रत्यु॑ष्ट॒मिति॒ प्रति॑ -उ॒ष्ट॒म् । रक्षः॑ । प्रत्यु॑ष्टा॒ इति॒ प्रति॑ -उ॒ष्टाः॒ । अरा॑तयः । धूः । अ॒सि॒ । धूर्व॑ । धूर्व॑न्तम् । धूर्व॑ । तम् । यः । अ॒स्मान् । धूर्व॑ति । तम् । धू॒र्व॒ । यम् । व॒यम् । धूर्वा॑मः । त्वम् । दे॒वाना᳚म् । अ॒सि॒ । सस्नि॑तम॒मिति॒ सस्नि॑ - त॒म॒म् । पप्रि॑तम॒मिति॒ पप्रि॑ -त॒म॒म् । जुष्ट॑तम॒मिति॒ जुष्ट॑ - त॒म॒म् । वह्नि॑तम॒मिति॒ वह्नि॑ - त॒म॒म् । दे॒व॒हूत॑म॒मिति॑ देव-हूत॑मम् । अह्रु॑तम् । अ॒सि॒ । ह॒वि॒र्धान॒मिति॑ हविः - धान᳚म् । दृꣳह॑स्व । मा । ह्वाः॒ । मि॒त्रस्य॑ । त्वा॒ । चक्षु॑षा । प्रेति॑ । ई॒क्षे॒ । मा । भेः । मा । समिति॑ । वि॒क्था॒ । मा । त्वा॒ ।  5 ( 50) 

TS 1.1.4.2  
हिꣳ॒॒सि॒ष॒म् । उ॒रु । वाता॑य । दे॒वस्य॑ । त्वा॒ । स॒वि॒तुः । प्र॒स॒व इति॑ प्र -स॒वे । अ॒श्विनोः᳚ । बा॒हुभ्या॒मिति॑ बा॒हु -भ्या॒म् । पू॒ष्णः । हस्ता᳚भ्याम् । अ॒ग्नये᳚ । जुष्ट᳚म् । निरिति॑ । व॒पा॒मि॒ । अ॒ग्नीषोमा᳚भ्या॒मित्य॒ग्नी - सोमा᳚भ्याम् । इ॒दम् । दे॒वाना᳚म् । इ॒दम् । उ॒ । नः॒ । स॒ह । स्फा॒त्यै । त्वा॒ । न । अरा᳚त्यै । सुवः॑ । अ॒भि । वीति॑ । ख्ये॒ष॒म् । वै॒श्वा॒न॒रम् । ज्योतिः॑ । दृꣳह॑न्ताम् । दुर्याः᳚ । द्यावा॑पृथि॒व्योरिति॒ द्यावा᳚ - पृ॒थि॒व्योः । उ॒रु । अ॒न्तरि॑क्षम् । अन्विति॑ । इ॒हि॒ । अदि॑त्याः । त्वा॒ । उ॒पस्थ॒ इत्यु॒प-स्थे॒ । सा॒द॒या॒मि॒ । अग्ने᳚ । ह॒व्यम् । र॒क्ष॒स्व॒ ।  ।  6 ( 46) 

TS 1.1.5.1  
दे॒वः । वः॒ । स॒वि॒ता । उदिति॑ । पु॒ना॒तु॒ । अच्छि॑द्रेण । प॒वित्रे॑ण । वसोः᳚ । सूर्य॑स्य । र॒श्मिभि॒रिति॑ र॒श्मि - भिः॒ । आपः॑ । दे॒वीः॒ । अ॒ग्रे॒पु॒व॒ इत्य॑ग्रे - पु॒वः॒ । अ॒ग्रे॒गु॒व॒ इत्य॑ग्रे - गु॒वः॒ । अग्रे᳚ । इ॒मम् । य॒ज्ञम् । न॒य॒त॒ । अग्रे᳚ । य॒ज्ञप॑ति॒मिति॑ य॒ज्ञ - प॒ति॒म् । ध॒त्त॒ । यु॒ष्मान् । इन्द्रः॑ । अ॒वृ॒णी॒त॒ । वृ॒त्र॒तूर्य॒ इति॑ वृत्र -तूर्ये᳚ । यू॒यम् । इन्द्र᳚म् । अ॒वृ॒णी॒द्ध्व॒म् । वृ॒त्र॒तूर्य॒ इति॑ वृत्र -तूर्ये᳚ । प्रोक्षि॑ता॒ इति॒ प्र -उ॒क्षि॒ताः॒ । स्थ॒ । अ॒ग्नये᳚ । वः॒ । जुष्ट᳚म् । प्रेति॑ । उ॒क्षा॒मि॒ । अ॒ग्नीषोमा᳚भ्या॒मित्य॒ग्नी - सोमा᳚भ्याम् । शुन्ध॑द्ध्वम् । दैव्या॑य । कर्म॑णे । दे॒व॒य॒ज्याया॒ इति॑ देव-य॒ज्यायै᳚ । अव॑धूत॒मित्यव॑ - धू॒त॒म् । रक्षः॑ । अव॑धूता॒ इत्यव॑ - धू॒ताः॒ । अरा॑तयः । अदि॑त्याः । त्वक् । अ॒सि॒ । प्रतीति॑ । त्वा॒ ।  7 ( 50) 

TS 1.1.5.2  
पृ॒थि॒वी । वे॒त्तु॒ । अ॒धि॒षव॑ण॒मित्य॑धि - सव॑नम् । अ॒सि॒ । वा॒न॒स्प॒त्यम् । प्रतीति॑ । त्वा॒ । अदि॑त्याः । त्वक् । वे॒त्तु॒ । अ॒ग्नेः । त॒नूः । अ॒सि॒ । वा॒चः । वि॒सर्ज॑न॒मिति॑ वि-सर्ज॑नम् । दे॒ववी॑तय॒ इति॑ दे॒व- वी॒त॒ये॒ । त्वा॒ । गृ॒ह्णा॒मि॒ । अद्रिः॑ । अ॒सि॒ । वा॒न॒स्प॒त्यः । सः । इ॒दम् । दे॒वेभ्यः॑ । ह॒व्यम् । सु॒शमीति॑ सु- शमि॑ । श॒मि॒ष्व॒ । इष᳚म् । एति॑ । व॒द॒ । ऊर्ज᳚म् । एति॑ । व॒द॒ । द्यु॒मदिति॑ द्यु-मत् । व॒द॒त॒ । व॒यम् । स॒ङ्घा॒तमिति॑ सं - घा॒तम् । जे॒ष्म॒ । व॒र्॒.षवृ॑द्ध॒मिति॑ व॒र्॒.ष -वृ॒द्ध॒म् । अ॒सि॒ । प्रतीति॑ । त्वा॒ । व॒र्.॒॒षवृ॑द्ध॒मिति॑ व॒र्.॒ष -वृ॒द्ध॒म् । वे॒त्तु॒ । परा॑पूत॒मिति॒ परा᳚ - पू॒त॒म् । रक्षः॑ । परा॑पूता॒ इति॒ परा᳚ - पू॒ताः॒ । अरा॑तयः । रक्ष॑साम् । भा॒गः ( ) । अ॒सि॒ । वा॒युः । वः॒ । वीति॑ । वि॒न॒क्तु॒ । दे॒वः । वः॒ । स॒वि॒ता । हिर॑ण्यपाणि॒रिति॒ हिर॑ण्य - पा॒णिः॒ । प्रतीति॑ । गृ॒ह्णा॒तु॒ ।  ।  8 ( 61) 

TS 1.1.6.1  
अव॑धूत॒मित्यव॑ - धू॒त॒म् । रक्षः॑ । अव॑धूता॒ इत्यव॑ - धू॒ताः॒ । अरा॑तयः । अदि॑त्याः । त्वक् । अ॒सि॒ । प्रतीति॑ । त्वा॒ । पृ॒थि॒वी । वे॒त्तु॒ । दि॒वः । स्क॒म्भ॒निः । अ॒सि॒ । प्रतीति॑ । त्वा॒ । अदि॑त्याः । त्वक् । वे॒त्तु॒ । धि॒षणा᳚ । अ॒सि॒ । प॒र्व॒त्या । प्रतीति॑ । त्वा॒ । दि॒वः । स्क॒म्भ॒निः । वे॒त्तु॒ । धि॒षणा᳚ । अ॒सि॒ । पा॒र्व॒ते॒यी । प्रतीति॑ । त्वा॒ । प॒र्व॒तिः । वे॒त्तु॒ । दे॒वस्य॑ । त्वा॒ । स॒वि॒तुः । प्र॒स॒व इति॑ प्र -स॒वे । अ॒श्विनोः᳚ । बा॒हुभ्या॒मिति॑ बा॒हु-भ्या॒म् । पू॒ष्णः । हस्ता᳚भ्याम् । अधीति॑ । व॒पा॒मि॒ । धा॒न्य᳚म् । अ॒सि॒ । धि॒नु॒हि । दे॒वान् । प्रा॒णायेति॑ प्र-अ॒नाय॑ । त्वा॒ ( ) । अ॒पा॒नायेत्य॑प -अ॒नाय॑ । त्वा॒ । व्या॒नायेति॑ वि- अ॒नाय॑ । त्वा॒ । दी॒र्घाम् । अन्विति॑ । प्रसि॑ति॒मिति॒ प्र - सि॒ति॒म् । आयु॑षे । धा॒म् । दे॒वः । वः॒ । स॒वि॒ता । हिर॑ण्यपाणि॒रिति॒ हिर॑ण्य - पा॒णिः॒ । प्रतीति॑ । गृ॒ह्णा॒तु॒ ।  ।  9 ( 65) 

TS 1.1.7.1  
धृष्टिः॑ । अ॒सि॒ । ब्रह्म॑ । य॒च्छ॒ । अपेति॑ । अ॒ग्ने॒ । अ॒ग्निम् । आ॒माद॒मित्या॑म -अद᳚म् । ज॒हि॒ । निरिति॑ । क्र॒व्याद॒मिति॑ क्रव्य- अद᳚म् । से॒ध॒ । एति॑ । दे॒व॒यज॒मिति॑ देव-यज᳚म् । व॒ह॒ । निर्द॑ग्ध॒मिति॒ निः - द॒ग्ध॒म् । रक्षः॑ । निर्द॑ग्धा॒ इति॒ निः - द॒ग्धाः॒ । अरा॑तयः । ध्रु॒वम् । अ॒सि॒ । पृ॒थि॒वीम् । दृꣳ॒॒ह॒ । आयुः॑ । दृꣳ॒॒ह॒ । प्र॒जामिति॑ प्र -जाम् । दृꣳ॒॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । ध॒र्त्रम् । अ॒सि॒ । अ॒न्तरि॑क्षम् । दृꣳ॒॒ह॒ । प्रा॒णमिति॑ प्र- अ॒नम् । दृꣳ॒॒ह॒ । अ॒पा॒नमित्य॑प - अ॒नम् । दृꣳ॒॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । ध॒रुण᳚म् । अ॒सि॒ । दिव᳚म् । दृꣳ॒॒ह॒ । चक्षुः॑ ।  10 ( 50) 

TS 1.1.7.2  
दृꣳ॒॒ह॒ । श्रोत्र᳚म् । दृꣳ॒॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । धर्म॑ । अ॒सि॒ । दिशः॑ । दृꣳ॒॒ह॒ । योनि᳚म् । दृꣳ॒॒ह॒ । प्र॒जामिति॑ प्र -जाम् । दृꣳ॒॒ह॒ । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । चितः॑ । स्थ॒ । प्र॒जामिति॑ प्र -जाम् । अ॒स्मै । र॒यिम् । अ॒स्मै । स॒जा॒तानिति॑ स-जा॒तान् । अ॒स्मै । यज॑मानाय । परीति॑ । ऊ॒ह॒ । भृगू॑णाम् । अङ्गि॑रसाम् । तप॑सा । त॒प्य॒द्ध्व॒म् । यानि॑ । घ॒र्मे । क॒पाला॑नि । उ॒प॒चि॒न्वन्तीत्यु॑प - चि॒न्वन्ति॑ । वे॒धसः॑ ।  । पू॒ष्णः । तानि॑ । अपीति॑ । व्र॒ते । इ॒न्द्र॒वा॒यू इती᳚न्द्र-वा॒यू । वीति॑ । मु॒ञ्च॒ता॒म् ।  ।  11 ( 48) 

TS 1.1.8.1  
समिति॑ । व॒पा॒मि॒ । समिति॑ । आपः॑ । अ॒द्भिरित्य॑त् - भिः । अ॒ग्म॒त॒ । समिति॑ । ओष॑धयः । रसे॑न । समिति॑ । रे॒वतीः᳚ । जग॑तीभिः । मधु॑मती॒रिति॒ मधु॑ - म॒तीः॒ । मधु॑मतीभि॒रिति॒ मधु॑ - म॒ती॒भिः॒ । सृ॒ज्य॒द्ध्व॒म् । अ॒द्भ्य इत्य॑त् - भ्यः । परीति॑ । प्रजा॑ता॒ इति॒ प्र -जा॒ताः॒ । स्थ॒ । समिति॑ । अ॒द्भिरित्य॑त् - भिः । पृ॒च्य॒द्ध्व॒म् । जन॑यत्यै । त्वा॒ । समिति॑ । यौ॒मि॒ । अ॒ग्नये᳚ । त्वा॒ । अ॒ग्नीषोमा᳚भ्या॒मित्य॒ग्नी - सोमा᳚भ्याम् । म॒खस्य॑ । शिरः॑ । अ॒सि॒ । घ॒र्मः । अ॒सि॒ । वि॒श्वायु॒रुरिति॑ वि॒श्व- आ॒युः॒ । उ॒रु । प्र॒थ॒स्व॒ । उ॒रु । ते॒ । य॒ज्ञप॑ति॒रिति॑ य॒ज्ञ -प॒तिः॒ । प्र॒थ॒ता॒म् । त्वच᳚म् । गृ॒ह्णी॒ष्व॒ । अ॒न्तरि॑त॒मित्य॒न्तः -इ॒त॒म् । रक्षः॑ । अ॒न्तरि॑ता॒ इत्य॒न्तः - इ॒ताः॒ । अरा॑तयः । दे॒वः । त्वा॒ । स॒वि॒ता ( ) । श्र॒प॒य॒तु॒ । वर्.षि॑ष्ठे । अधीति॑ । नाके᳚ । अ॒ग्निः । ते॒ । त॒नुव᳚म् । मा । अतीति॑ । धा॒क् । अग्ने᳚ । ह॒व्यम् । र॒क्ष॒स्व॒ । समिति॑ । ब्रह्म॑णा । पृ॒च्य॒स्व॒ । ए॒क॒ताय॑ । स्वाहा᳚ । द्वि॒ताय॑ । स्वाहा᳚ । त्रि॒ताय॑ । स्वाहा᳚ ।  ।  12 ( 72) 

TS 1.1.9.1  
एति॑ । द॒दे॒ । इन्द्र॑स्य । बा॒हुः । अ॒सि॒ । दक्षि॑णः । स॒हस्र॑भृष्टि॒रिति॑ स॒हस्र॑ -भृ॒ष्टिः॒ । श॒तते॑जा॒ इति॑ श॒त -ते॒जाः॒ । वा॒युः । अ॒सि॒ । ति॒ग्मते॑जा॒ इति॑ ति॒ग्म - ते॒जाः॒ । पृथि॑वि । दे॒व॒य॒ज॒नीति॑ देव -य॒ज॒नि॒ । ओष॑द्ध्याः । ते॒ । मूल᳚म् । मा । हिꣳ॒॒सि॒ष॒म् । अप॑हत॒ इत्यप॑ -ह॒तः॒ । अ॒ररुः॑ । पृ॒थि॒व्यै । व्र॒जम् । ग॒च्छ॒ । गो॒स्थान॒मिति॑ गो-स्थान᳚म् । वर्.ष॑तु । ते॒ । द्यौः । ब॒धा॒न । दे॒व॒ । स॒वि॒तः॒ । प॒र॒मस्या᳚म् । प॒रा॒वतीति॑ परा - वति॑ । श॒तेन॑ । पाशैः᳚ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । तम् । अतः॑ । मा । मौ॒क् । अप॑हत॒ इत्यप॑ -ह॒तः॒ । अ॒ररुः॑ । पृ॒थि॒व्यै । दे॒व॒यज॑न्या॒ इति॑ देव -यज॑न्यै । व्र॒जम् ।  13 ( 50) 

TS 1.1.9.2  
ग॒च्छ॒ । गो॒स्थान॒मिति॑ गो-स्थान᳚म् । वर्.ष॑तु । ते॒ । द्यौः । ब॒धा॒न । दे॒व॒ । स॒वि॒तः॒ । पर॒मस्या᳚म् । प॒रा॒वतीति॑ परा - वति॑ । श॒तेन॑ । पाशैः᳚ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । तम् । अतः॑ । मा । मौ॒क् । अप॑हत॒ इत्यप॑ -ह॒तः॒ । अ॒ररुः॑ । पृ॒थि॒व्याः । अदे॑वयजन॒ इत्यदे॑व - य॒ज॒नः॒ । व्र॒जम् । ग॒च्छ॒ । गो॒स्थान॒मिति॑ गो-स्थान᳚म् । वर्.ष॑तु । ते॒ । द्यौः । ब॒धा॒न । दे॒व॒ । स॒वि॒तः॒ । प॒र॒मस्या᳚म् । प॒रा॒वतीति॑ परा - वति॑ । श॒तेन॑ । पाशैः᳚ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । तम् । अतः॑ । मा ।  14 ( 50) 

TS 1.1.9.3  
मौ॒क् । अ॒ररुः॑ । ते॒ । दिव᳚म् । मा । स्का॒न् । वस॑वः । त्वा॒ । परीति॑ । गृ॒ह्ण॒न्तु॒ । गा॒य॒त्रेण॑ । छन्द॑सा । रु॒द्राः । त्वा॒ । परीति॑ । गृ॒ह्ण॒न्तु॒ । त्रैष्टु॑भेन । छन्द॑सा । आ॒दि॒त्याः । त्वा॒ । परीति॑ । गृ॒ह्ण॒न्तु॒ । जाग॑तेन । छन्द॑सा । दे॒वस्य॑ । स॒वि॒तुः । स॒वे । कर्म॑ । कृ॒ण्व॒न्ति॒ । वे॒धसः॑ । ऋ॒तम् । अ॒सि॒ । ऋ॒त॒सद॑न॒मित्यृ॑त -सद॑नम् । अ॒सि॒ । ऋ॒त॒श्रीरित्यृ॑त - श्रीः । अ॒सि॒ । धाः । अ॒सि॒ । स्व॒धेति॑ स्व- धा । अ॒सि॒ । उ॒र्वी । च॒ । अ॒सि॒ । वस्वी᳚ । च॒ । अ॒सि॒ । पु॒रा । क्रू॒रस्य॑ । वि॒सृप॒ इति॑ वि- सृपः॑ । वि॒र॒फ्शि॒न्निति॑ वि- र॒फ्शि॒न्न् ( ) । उ॒दा॒दायेत्यु॑त् - आ॒दाय॑ । पृ॒थि॒वीम् । जी॒रदा॑नु॒रिति॑ जी॒र - दा॒नुः॒ । याम् । ऐर॑यन्न् । च॒न्द्रम॑सि । स्व॒धाभि॒रिति॑ स्व-धाभिः॑ । ताम् । धीरा॑सः । अ॒नु॒दृश्येत्य॑नु  - दृश्य॑ । य॒ज॒न्ते॒ ।  ।  15 ( 61) 

TS 1.1.10.1  
प्रत्यु॑ष्ट॒मिति॒ प्रति॑ - उ॒ष्ट॒म् । रक्षः॑ । प्रत्यु॑ष्टा॒ इति॒ प्रति॑ -उ॒ष्टाः॒ । अरा॑तयः । अ॒ग्नेः । वः॒ । तेजि॑ष्ठेन । तेज॑सा । निरिति॑ । त॒पा॒मि॒ । गो॒ष्ठमिति॑ गो -स्थम् । मा । निरिति॑ । मृ॒क्ष॒म् । वा॒जिन᳚म् । त्वा॒ । स॒प॒त्न॒सा॒हमिति॑ सपत्न - सा॒हम् । समिति॑ । मा॒र्ज्मि॒ । वाच᳚म् । प्रा॒णमिति॑ प्रा- अ॒नम् । चक्षुः॑ । श्रोत्र᳚म् । प्र॒जामिति॑ प्र -जाम् । योनि᳚म् । मा । निरिति॑ । मृ॒क्ष॒म् । वा॒जिनी᳚म् । त्वा॒ । स॒प॒त्न॒सा॒हीमिति॑ सपत्न - सा॒हीम् । समिति॑ । मा॒र्ज्मि॒ । आ॒शासा॒नेत्या᳚ -शासा॑ना । सौ॒म॒न॒सम् । प्र॒जामिति॑ प्र -जाम् । सौभा᳚ग्यम् । त॒नूम् ।  । अ॒ग्नेः । अनु॑व्र॒तेत्यनु॑ -व्र॒ता॒ । भू॒त्वा । समिति॑ । न॒ह्ये॒ । सु॒कृ॒तायेति॑ सु -कृ॒ताय॑ । कम् ।  । सु॒प्र॒जस॒ इति॑ सु-प्र॒जसः॑ । त्वा॒ । व॒यम् । सु॒पत्नी॒रिति॑ सु-पत्नीः᳚ । उपेति॑ ।  16 ( 50) 

TS 1.1.10.2  
से॒दि॒म॒ ।  । अग्ने᳚ । स॒प॒त्न॒दम्भ॑न॒मिति॑ सपत्न-दम्भ॑नम् । अद॑ब्धासः । अदा᳚भ्यम् ।  । इ॒मम् । वीति॑ । स्या॒मि॒ । वरु॑णस्य । पाश᳚म् । यम् । अब॑द्ध्नीत । स॒वि॒ता । सु॒केत॒ इति॑ सु-केतः॑ ।  । धा॒तुः । च॒ । योनौ᳚ । सु॒कृ॒तस्येति॑ सु -कृ॒तस्य॑ । लो॒के । स्यो॒नम् । मे॒ । स॒ह । पत्या᳚ । क॒रो॒मि॒ ।  । समिति॑ । आयु॑षा । समिति॑ । प्र॒जयेति॑ प्र-जया᳚ । समिति॑ । अ॒ग्ने॒ । वर्च॑सा । पुनः॑ ।  । समिति॑ । पत्नी᳚ । पत्या᳚ । अ॒हम् । ग॒च्छे॒ । समिति॑ । आ॒त्मा । त॒नुवा᳚ । मम॑ ।  । म॒ही॒नाम् । पयः॑ । अ॒सि॒ । ओष॑धीनाम् । रसः॑ । तस्य॑ । ते॒ । अक्षी॑यमाणस्य । निरिति॑ ।  17 ( 50) 

TS 1.1.10.3  
व॒पा॒मि॒ । म॒ही॒नाम् । पयः॑ । अ॒सि॒ । ओष॑धीनाम् । रसः॑ । अद॑ब्धेन । त्वा॒ । चक्षु॑षा । अवेति॑ । ई॒क्षे॒ । सु॒प्र॒जा॒स्त्वायेति॑ सुप्रजाः - त्वाय॑ । तेजः॑ । अ॒सि॒ । तेजः॑ । अनु॑ । प्रेति॑ । इ॒हि॒ । अ॒ग्निः । ते॒ । तेजः॑ । मा । वीति॑ । नै॒त् । अ॒ग्नेः । जि॒ह्वा । अ॒सि॒ । सु॒भूरिति॑ सु - भूः । दे॒वाना᳚म् । धाम्ने॑धाम्न॒ इति॒ धाम्ने᳚ - धा॒म्ने॒ । दे॒वेभ्यः॑ । यजु॑षेयजुष॒ इति॒ यजु॑षे -य॒जु॒षे॒ । भ॒व॒ । शु॒क्रम् । अ॒सि॒ । ज्योतिः॑ । अ॒सि॒ । तेजः॑ । अ॒सि॒ । दे॒वः । वः॒ । स॒वि॒ता । उदिति॑ । पु॒ना॒तु॒ । अच्छि॑द्रेण । प॒वित्रे॑ण । वसोः᳚ । सूर्य॑स्य । र॒श्मिभि॒रिति॑ र॒श्मि-भिः॒ । शु॒क्रम् ( ) । त्वा॒ । शु॒क्राया᳚म् । धाम्ने॑ धाम्न॒ इति॒ धाम्ने᳚ - धा॒म्ने॒ । दे॒वेभ्यः॑ । यजु॑षेयजुष॒ इति॒ यजु॑षे -य॒जु॒षे॒ । गृ॒ह्णा॒मि॒ । ज्योतिः॑ । त्वा॒ । ज्योति॑षि । अ॒र्चिः । त्वा॒ । अ॒र्चिषि॑ । धाम्ने॑धाम्न॒ इति॒ धाम्ने᳚ - धा॒म्ने॒ । दे॒वेभ्यः॑ । यजु॑षेयजुष॒ इति॒ यजु॑षे -य॒जु॒षे॒ । गृ॒ह्णा॒मि॒ ।  ।  18 ( 66) 

TS 1.1.11.1  
कृष्णः॑ । अ॒सि॒ । आ॒ख॒रे॒ष्ठ इत्या॑खरे - स्थः । अ॒ग्नये᳚ । त्वा॒ । स्वाहा᳚ । वेदिः॑ । अ॒सि॒ । ब॒र्.॒हिषे᳚ । त्वा॒ । स्वाहा᳚ । ब॒र्॒.हिः । अ॒सि॒ । स्रु॒ग्भ्य इति॑ स्रुक् -भ्यः । त्वा॒ । स्वाहा᳚ । दि॒वे । त्वा॒ । अ॒न्तरि॑क्षाय । त्वा॒ । पृ॒थि॒व्यै । त्वा॒ । स्व॒धेति॑ स्व-धा । पि॒तृभ्य॒ इति॑ पि॒तृ -भ्यः॒ । ऊर्क् । भ॒व॒ । ब॒र्॒.हि॒षद्भ्य॒ इति॑ बर्.हि॒षत् - भ्यः॒ । ऊ॒र्जा । पृ॒थि॒वीम् । ग॒च्छ॒त॒ । विष्णोः᳚ । स्तूपः॑ । अ॒सि॒ । ऊर्णा᳚म्रदस॒मित्यूर्णा᳚ - म्र॒द॒स॒म् । त्वा॒ । स्तृ॒णा॒मि॒ । स्वा॒स॒स्थमिति॑ सु -आ॒स॒स्थम् । दे॒वेभ्यः॑ । ग॒न्ध॒र्वः । अ॒सि॒ । वि॒श्वाव॑सु॒रिति॑ वि॒श्व - व॒सुः॒ । विश्व॑स्मात् । ईष॑तः । यज॑मानस्य । प॒रि॒धिरिति॑ परि - धिः । इ॒डः । ई॒डि॒तः । इन्द्र॑स्य । बा॒हुः । अ॒सि॒ ।  19 ( 50) 

TS 1.1.11.2  
दक्षि॑णः । यज॑मानस्य । प॒रि॒धिरिति॑ परि - धिः । इ॒डः । ई॒डि॒तः । मि॒त्रावरु॑णा॒विति॑ मि॒त्रा - वरु॑णौ । त्वा॒ । उ॒त्त॒र॒त इत्यु॑त् - त॒र॒तः । परीति॑ । ध॒त्ता॒म् । ध्रु॒वेण॑ । धर्म॑णा । यज॑मानस्य । प॒रि॒धिरिति॑ परि - धिः । इ॒डः । ई॒डि॒तः । सूर्यः॑ । त्वा॒ । पु॒रस्ता᳚त् । पा॒तु॒ । कस्याः᳚ । चि॒त् । अ॒भिश॑स्त्या॒ इत्य॒भि -श॒स्त्याः॒ । वी॒तिहो᳚त्र॒मिति॑ -वी॒ति - हो॒त्र॒म् । त्वा॒ । क॒वे॒ । द्यु॒मन्त॒मिति॑ द्यु - मन्त᳚म् । समिति॑ । इ॒धी॒म॒हि॒ । अग्ने᳚ । बृ॒हन्त᳚म् । अ॒द्ध्व॒रे । वि॒शः । य॒न्त्रे इति॑ । स्थः॒ । वसू॑नाम् । रु॒द्राणा᳚म् । आ॒दि॒त्याना᳚म् । सद॑सि । सी॒द॒ । जु॒हूः । उ॒प॒भृदित्यु॑प - भृत् । ध्रु॒वा । अ॒सि॒ । घृ॒ताची᳚ । नाम्ना᳚ । प्रि॒येण॑ । नाम्ना᳚ । प्रि॒ये । सद॑सि ( ) । सी॒द॒ । ए॒ताः । अ॒स॒द॒न्न् । सु॒कृ॒तस्येति॑ सु-कृ॒तस्य॑ । लो॒के । ताः । वि॒ष्णो॒ इति॑ । पा॒हि॒ । पा॒हि । य॒ज्ञम् । पा॒हि । य॒ज्ञप॑ति॒मिति॑ य॒ज्ञ-प॒ति॒म् । पा॒हि । माम् । य॒ज्ञ॒निय॒मिति॑ यज्ञ - निय᳚म् ।  ।  20 ( 65) 

TS 1.1.12.1  
भुव॑नम् । अ॒सि॒ । वीति॑ । प्र॒थ॒स्व॒ । अग्ने᳚ । यष्टः॑ । इ॒दम् । नमः॑ ।  । जुहु॑ । एति॑ । इ॒हि॒ । अ॒ग्निः । त्वा॒ । ह्व॒य॒ति॒ । दे॒व॒य॒ज्याया॒ इति॑ देव -य॒ज्यायै᳚ । उप॑भृ॒दित्युप॑ -भृ॒त् । एति॑ । इ॒हि॒ । दे॒वः । त्वा॒ । स॒वि॒ता । ह्व॒य॒ति॒ । दे॒व॒य॒ज्याया॒ इति॑ देव -य॒ज्यायै᳚ । अग्ना॑विष्णू॒ इत्यग्ना᳚ -वि॒ष्णू॒ । मा । वा॒म् । अवेति॑ । क्र॒मि॒ष॒म् । वीति॑ । जि॒हा॒था॒म् । मा । मा॒ । समिति॑ । ता॒प्त॒म् । लो॒कम् । मे॒ । लो॒क॒कृ॒ता॒विति॑ लोक-कृ॒तौ॒ । कृ॒णु॒त॒म् । विष्णोः᳚ । स्थान᳚म् । अ॒सि॒ । इ॒तः । इन्द्रः॑ । अ॒कृ॒णो॒त् । वी॒र्या॑णि । स॒मा॒रभ्येति॑ सं-आ॒रभ्य॑ । ऊ॒र्द्ध्वः । अ॒द्ध्व॒रः । दि॒वि॒स्पृश॒मिति॑ दिवि -स्पृश᳚म् । अह्रु॑तः ( ) । य॒ज्ञः । य॒ज्ञप॑ते॒रिति॑ य॒ज्ञ - प॒तेः॒ । इन्द्रा॑वा॒नितीन्द्र॑ - वा॒न् । स्वाहा᳚ । बृ॒हत् । भाः । पा॒हि । मा॒ । अ॒ग्ने॒ । दुश्च॑रिता॒दिति॒ दुः - च॒रि॒ता॒त् । एति॑ । मा॒ । सुच॑रित॒ इति॒ सु - च॒रि॒ते॒ । भ॒ज॒ । म॒खस्य॑ । शिरः॑ । अ॒सि॒ । समिति॑ । ज्योति॑षा । ज्योतिः॑ । अ॒ङ्क्ता॒म् ।  ।  21 ( 71) 

TS 1.1.13.1  
वाज॑स्य । मा॒ । प्र॒स॒वेनेति॑ प्र-स॒वेन॑ । उ॒द्ग्रा॒भेणेत्यु॑त् -ग्रा॒भेण॑ । उदिति॑ । अ॒ग्र॒भी॒त् ।  । अथ॑ । स॒पत्नान्॑ । इन्द्रः॑ । मे॒ । नि॒ग्रा॒भेणेति॑ नि-ग्रा॒भेण॑ । अध॑रान् । अ॒कः॒ ।  । उ॒द्ग्रा॒भमित्यु॑त् -ग्रा॒भम् । च॒ । नि॒ग्रा॒भमिति॑ नि -ग्रा॒भम् । च॒ । ब्रह्म॑ । दे॒वाः । अ॒वी॒वृ॒ध॒न्न् ।  । अथ॑ । स॒पत्नान्॑ । इ॒न्द्रा॒ग्नी इती᳚न्द्र-अ॒ग्नी । मे॒ । वि॒षू॒चीनान्॑ । वीति॑ । अ॒स्य॒ता॒म् ।  । वसु॑भ्य॒ इति॒ वसु॑-भ्यः॒ । त्वा॒ । रु॒द्रेभ्यः॑ । त्वा॒ । आ॒दि॒त्येभ्यः॑ । त्वा॒ । अ॒क्तम् । रिहा॑णाः । वि॒यन्तु॑ । वयः॑ ।  । प्र॒जामिति॑ प्र-जाम् । योनि᳚म् । मा । निरिति॑ । मृ॒क्ष॒म् । एति॑ । प्या॒य॒न्ता॒म् । आपः॑ । ओष॑धयः । म॒रुता᳚म् । पृष॑तयः । स्थ॒ । दिवं᳚ ।  22 ( 50) 

TS 1.1.13.2  
ग॒च्छ॒ । ततः॑ । नः॒ । वृष्टि᳚म् । एति॑ । ई॒र॒य॒ ।  । आ॒यु॒ष्पा इत्या॑युः- पाः । अ॒ग्ने॒ । अ॒सि॒ । आयुः॑ । मे॒ । पा॒हि॒ । च॒क्षु॒ष्पा इति॑ - चक्षुः - पाः । अ॒ग्ने॒ । अ॒सि॒ । चक्षुः॑ । मे॒ । पा॒हि॒ । ध्रु॒वा । अ॒सि॒ । यम् । प॒रि॒धिमिति॑ परि -धिम् । प॒र्यध॑त्था॒ इति॑ परि -अध॑त्थाः । अग्ने᳚ । दे॒व॒ । प॒णिभि॒रिति॑ प॒णि -भिः॒ । वी॒यमा॑णः ।  । तम् । ते॒ । ए॒तम् । अन्विति॑ । जोष᳚म् । भ॒रा॒मि॒ । न । इत् । ए॒षः । त्वत् । अ॒प॒चे॒तया॑ता॒ इत्य॑प - चे॒तया॑तै । य॒ज्ञस्य॑ । पाथः॑ । उप॑ । समिति॑ । इ॒त॒म् । सꣳ॒॒स्रा॒वभा॑गा॒ इति॑ सꣳस्रा॒व -भा॒गाः॒ । स्थ॒ । इ॒षाः । बृ॒हन्तः॑ । प्र॒स्त॒रे॒ष्ठा इति॑ प्रस्तरे- स्थाः । ब॒र्॒.हि॒षद॒ इति॑ बर्.हि-सदः॑ । च॒ ।  23 ( 50) 

TS 1.1.13.3  
दे॒वाः । इ॒माम् । वाच᳚म् । अ॒भीति॑ । विश्वे᳚ । गृ॒णन्तः॑ । आ॒सद्येत्या᳚ - सद्य॑ । अ॒स्मिन्न् । ब॒र्॒.हिषि॑ । मा॒द॒य॒द्ध्व॒म् । अ॒ग्नेः । वा॒म् । अप॑न्नगृह॒स्येत्यप॑न्न - गृ॒ह॒स्य॒ । सद॑सि । सा॒द॒या॒मि॒ । सु॒म्नाय॑ । सु॒म्नि॒नी॒ इति॑ । सु॒म्ने । मा॒ । ध॒त्त॒म् । धु॒रि । धु॒र्यौ᳚ । पा॒त॒म् । अग्ने᳚ । अ॒द॒ब्धा॒यो॒ इत्य॑दब्ध-आ॒यो॒ । अ॒शी॒त॒त॒नो॒ इत्य॑शीत -त॒नो॒ । पा॒हि । मा॒ । अ॒द्य । दि॒वः । पा॒हि । प्रसि॑त्या॒ इति॒ प्र-सि॒त्यै॒ । पा॒हि । दुरि॑ष्ट्या॒ इति॒ दुः -इ॒ष्ट्यै॒ । पा॒हि । दु॒र॒द्म॒न्या इति॑ दुः -अ॒द्म॒न्यै । पा॒हि । दुश्च॑रिता॒दिति॒ दुः - च॒रि॒ता॒त् । अवि॑षम् । नः॒ । पि॒तुम् । कृ॒णु॒ । सु॒षदेति॑ सु -सदा᳚ । योनि᳚म् । स्वाहा᳚ । देवाः᳚ । गा॒तु॒वि॒द॒ इति॑ गातु-वि॒दः॒ । गा॒तुम् । वि॒त्त्वा । गा॒तुम् ( ) । इ॒त॒ । मन॑सः । प॒ते॒ । इ॒मम् । नः॒ । दे॒व॒ । दे॒वेषु॑ । य॒ज्ञम् । स्वाहा᳚ । वा॒चि । स्वाहा᳚ । वाते᳚ । धाः॒ ।  ।  24 ( 63) 

TS 1.1.14.1  
उ॒भा । वा॒म् । इ॒न्द्रा॒ग्नी॒ इती᳚न्द्र - अ॒ग्नी॒ । आ॒हु॒वद्ध्यै᳚ । उ॒भा । राध॑सः । स॒ह । मा॒द॒यद्ध्यै᳚ ।  । उ॒भा । दा॒तारौ᳚ । इ॒षाम् । र॒यी॒णाम् । उ॒भा । वाज॑स्य । सा॒तये᳚ । हु॒वे॒ । वा॒म् । अश्र॑वम् । हि । भू॒रि॒दाव॑त्त॒रेति॑ भूरि॒दाव॑त् -त॒रा॒ । वा॒म् ।  । विजा॑मातु॒रिति॒ वि - जा॒मा॒तुः॒ । उ॒त । वा॒ । घ॒ । स्या॒लात् ।  । अथ॑ । सोम॑स्य । प्रय॒तीति॒ प्र-य॒ती॒ । यु॒वभ्या॒मिति॑ यु॒व - भ्या॒म् । इन्द्रा᳚ग्नी॒ इतीन्द्र॑ - अ॒ग्नी॒ । स्तोम᳚म् । ज॒न॒या॒मि॒ । नव्य᳚म् ।  । इन्द्रा᳚ग्नी॒ इतीन्द्र॑ - अ॒ग्नी॒ । न॒व॒तिम् । पुरः॑ । दा॒सप॑त्नी॒रिति॑ दा॒स - प॒त्नीः॒ । अ॒धू॒नु॒त॒म् ।  । सा॒कम् । एके॑न । कर्म॑णा ।  । शुचि᳚म् । नु । स्तोम᳚म् । नव॑जात॒मिति॒ नव॑- जा॒त॒म् । अ॒द्य । इन्द्रा᳚ग्नी॒ इतीन्द्र॑ - अ॒ग्नी॒ । वृ॒त्र॒ह॒णेति॑ वृत्र -ह॒ना॒ । जु॒षेथा᳚म् ।  ।  25 ( 50) 

TS 1.1.14.2  
उ॒भा । हि । वा॒म् । सु॒हवेति॑ सु-हवा᳚ । जोह॑वीमि । ता । वाज᳚म् । स॒द्यः । उ॒श॒ते । धेष्ठा᳚ ।  । व॒यम् । उ॒ । त्वा॒ । प॒थः॒ । प॒ते॒ । रथ᳚म् । न । वाज॑सातय॒ इति॒ वाज॑-सा॒त॒ये॒ ।  । धि॒ये । पू॒ष॒न्न् । अ॒यु॒ज्म॒हि॒ ।  । प॒थस्प॑थ॒ इति॑ प॒थः - प॒थः॒ । परि॑पति॒मिति॒ परि॑-प॒ति॒म् । व॒च॒स्या । कामे॑न । कृ॒तः । अ॒भीति॑ । आ॒न॒ट् । अ॒र्कम् ।  । सः । नः॒ । रा॒स॒त् । शु॒रुधः॑ । च॒न्द्राग्रा॒ इति॑ च॒न्द्र - अ॒ग्राः॒ । धिय॑न्धिय॒मिति॒ धियं᳚ - धि॒य॒म् । सी॒ष॒धा॒ति॒ । प्रेति॑ । पू॒षा ।  । क्षेत्र॑स्य । पति॑ना । व॒यम् । हि॒तेन॑ । इ॒व॒ । ज॒या॒म॒सि॒ ।  । गाम् । अश्व᳚म् । पो॒ष॒यि॒त्नु । एति॑ । सः । नः॒ ।  26 ( 50) 

TS 1.1.14.3  
मृ॒डा॒ति॒ । ई॒दृशे᳚ ।  । क्षेत्र॑स्य । प॒ते॒ । मधु॑मन्त॒मिति॒ मधु॑-म॒न्त॒म् । ऊ॒र्मिम् । धे॒नुः । इ॒व॒ । पयः॑ । अ॒स्मासु॑ । धु॒क्ष्व॒ ।  । म॒धु॒श्चुत॒मिति॑ मधु-श्चुत᳚म् । घृ॒तम् । इ॒व॒ । सुपू॑त॒मिति॒ सु-पू॒त॒म् । ऋ॒तस्य॑ । नः॒ । पत॑यः । मृ॒ड॒य॒न्तु॒ ।  । अग्ने᳚ । नय॑ । सु॒पथेति॑ सु-पथा᳚ । रा॒ये । अ॒स्मान् । विश्वा॑नि । दे॒व॒ । व॒युना॑नि । वि॒द्वान् ।  । यु॒यो॒धि । अ॒स्मत् । जु॒हु॒रा॒णम् । एनः॑ । भूयि॑ष्ठाम् । ते॒ । नम॑उक्ति॒मिति॒ नमः॑-उ॒क्ति॒म् । वि॒धे॒म॒ ।  । एति॑ । दे॒वाना᳚म् । अपीति॑ । पन्था᳚म् । अ॒ग॒न्म॒ । यत् । श॒क्नवा॑म । तत् । अन्विति॑ । प्रवो॑ढु॒मिति॒ प्र- वो॒ढु॒म् ।  । अ॒ग्निः । वि॒द्वान् । सः । य॒जा॒त् ।  27 ( 50) 

TS 1.1.14.4  
सः । इत् । उ॒ । होता᳚ । सः । अ॒द्ध्व॒रान् । सः । ऋ॒तून् । क॒ल्प॒या॒ति॒ ।  । यत् । वाहि॑ष्ठम् । तत् । अ॒ग्नये᳚ । बृ॒हत् । अ॒र्च॒ । वि॒भा॒व॒सो॒ इति॑ विभा-व॒सो॒ ।  । महि॑षी । इ॒व॒ । त्वत् । र॒यिः । त्वत् । वाजाः᳚ । उदिति॑ । ई॒र॒ते॒ ।  । अग्ने᳚ । त्वम् । पा॒र॒य॒ । नव्यः॑ । अ॒स्मान् । स्व॒स्तिभि॒रिति॑ स्व॒स्ति -भिः॒ । अतीति॑ । दु॒र्गाणीति॑ दुः -गानि॑ । विश्वा᳚ ।  । पूः । च॒ । पृ॒थ्वी । ब॒हु॒ला । नः॒ । उ॒र्वी । भव॑ । तो॒काय॑ । तन॑याय । शम् । योः ।  । त्वम् । अ॒ग्ने॒ । व्र॒त॒पा इति॑ व्रत- पाः । अ॒सि॒ । दे॒वः । एति॑ ( ) । मर्त्ये॑षु । आ ।  । त्वम् । य॒ज्ञेषु॑ । ईड्यः॑ ।  । यत् । वः॒ । व॒यम् । प्र॒मि॒नामेति॑ प्र-मि॒नाम॑ । व्र॒तानि॑ । वि॒दुषा᳚म् । दे॒वाः॒ । अवि॑दुष्टरास॒ इत्यवि॑दुः - त॒रा॒सः॒ ।  । अ॒ग्निः । तत् । विश्व᳚म् । एति॑ । पृ॒णा॒ति॒ । वि॒द्वान् । येभिः॑ । दे॒वान् । ऋ॒तुभि॒रित्यृ॒तु -भिः॒ । क॒ल्पया॑ति ।  ।  28 ( 73) 

1.2     प्रथमकाण्डे द्वितीयः प्रश्नः - (अग्निष्टोमे क्रयः)
TS 1.2.1.1  
आपः॑ । उ॒न्द॒न्तु॒ । जी॒वसे᳚ । दी॒र्घा॒यु॒त्वायेति॑ दीर्घायु - त्वाय॑ । वर्च॑से । ओष॑धे । त्राय॑स्व । ए॒न॒म् । स्वधि॑त॒ इति॒ स्व-धि॒ते॒ । मा । ए॒न॒म् । हिꣳ॒॒सीः॒ । दे॒व॒श्रूरिति॑ देव - श्रूः । ए॒तानि॑ । प्रेति॑ । व॒पे॒ । स्व॒स्ति । उत्त॑रा॒णीत्युत् - त॒रा॒णि॒ । अ॒शी॒य॒ । आपः॑ । अ॒स्मान् । मा॒तरः॑ । शु॒न्ध॒न्तु॒ । घृ॒तेन॑ । नः॒ । घृ॒त॒पुव॒ इति॑ घृत-पुवः॑ । पु॒न॒न्तु॒ । विश्व᳚म् । अ॒स्मत् । प्रेति॑ । व॒ह॒न्तु॒ । रि॒प्रम् । उदिति॑ । आ॒भ्यः॒ । शुचिः॑ । एति॑ । पू॒तः । ए॒मि॒ । सोम॑स्य । त॒नूः । अ॒सि॒ । त॒नुव᳚म् । मे॒ । पा॒हि॒ । म॒ही॒नाम् । पयः॑ । अ॒सि॒ । व॒र्चो॒धा इति॑ वर्चः - धाः । अ॒सि॒ । वर्चः॑ ।  1 ( 50) 

TS 1.2.1.2  
मयि॑ । धे॒हि॒ । वृ॒त्रस्य॑ । क॒नीनि॑का । अ॒सि॒ । च॒क्षु॒ष्पा इति॑ चक्षुः - पाः । अ॒सि॒ । चक्षुः॑ । मे॒ । पा॒हि॒ । चि॒त्पति॒रिति॑ चित् - पतिः॑ । त्वा॒ । पु॒ना॒तु॒ । वा॒क्पति॒रिति॑ वाक् - पतिः॑ । त्वा॒ । पु॒ना॒तु॒ । दे॒वः । त्वा॒ । स॒वि॒ता । पु॒ना॒तु॒ । अच्छि॑द्रेण । प॒वित्रे॑ण । वसोः᳚ । सूर्य॑स्य । र॒श्मिभि॒रिति॑ र॒श्मि - भिः॒ । तस्य॑ । ते॒ । प॒वि॒त्र॒प॒त॒ इति॑ पवित्र -प॒ते॒ । प॒वित्रे॑ण । यस्मै᳚ । कम् । पु॒ने । तत् । श॒के॒य॒म् । एति॑ । वः॒ । दे॒वा॒सः॒ । ई॒म॒हे॒ । सत्य॑धर्माण॒ इति॒ सत्य॑ - ध॒र्मा॒णः॒ । अ॒द्ध्व॒रे । यत् । वः॒ । दे॒वा॒सः॒ । आ॒गु॒र इत्या᳚ - गु॒रे । यज्ञि॑यासः । हवा॑महे । इन्द्रा᳚ग्नी॒ इतीन्द्र॑ - अ॒ग्नी॒ । द्यावा॑पृथिवी॒ इति॒ द्यावा᳚ - पृ॒थि॒वी॒ । आपः॑ । ओ॒ष॒धीः॒ ( ) । त्वम् । दी॒क्षाणा᳚म् । अधि॑पति॒रित्यधि॑ - प॒तिः॒ । अ॒सि॒ । इ॒ह । मा॒ । सन्त᳚म् । पा॒हि॒ ।  ।  2 ( 58) 

TS 1.2.2.1  
आकू᳚त्या॒ इत्या - कू॒त्यै॒ । प्र॒युज॒ इति॑ प्र - युजे᳚ । अ॒ग्नये᳚ । स्वाहा᳚ । मे॒धायै᳚ । मन॑से । अ॒ग्नये᳚ । स्वाहा᳚ । दी॒क्षायै᳚ । तप॑से । अ॒ग्नये᳚ । स्वाहा᳚ । सर॑स्वत्यै । पू॒ष्णे । अ॒ग्नये᳚ । स्वाहा᳚ । आपः॑ । दे॒वीः॒ । बृ॒ह॒तीः॒ । वि॒श्व॒शं॒भु॒व॒ इति॑ विश्व - शं॒भु॒वः॒ । द्यावा॑पृथि॒वी इति॒ द्यावा᳚ - पृ॒थि॒वी । उ॒रु । अ॒न्तरि॑क्षम् । बृह॒स्पतिः॑ । नः॒ । ह॒विषा᳚ । वृ॒धा॒तु॒ । स्वाहा᳚ । विश्वे᳚ । दे॒वस्य॑ । ने॒तुः । मर्तः॑ । वृ॒णी॒त॒ । स॒ख्यम् । विश्वे᳚ । रा॒यः । इ॒षु॒द्ध्य॒सि॒ । द्यु॒म्नम् । वृ॒णी॒त॒ । पु॒ष्यसे᳚ । स्वाहा᳚ । ऋ॒ख्सा॒मयो॒रित्यृ॑क् -सा॒मयोः᳚ । शिल्पे॒ इति॑ । स्थः॒ । ते इति॑ । वा॒म् । एति॑ । र॒भे॒ । ते इति॑ । मा॒ ।  3 ( 50) 

TS 1.2.2.2  
पा॒त॒म् । एति॑ । अ॒स्य । य॒ज्ञस्य॑ । उ॒दृच॒ इत्यु॑त् - ऋचः॑ । इ॒माम् । धिय᳚म् । शिक्ष॑माणस्य । दे॒व॒ । क्रतु᳚म् । दक्ष᳚म् । व॒रु॒ण॒ । समिति॑ । शि॒शा॒धि॒ । यया᳚ । अतीति॑ । विश्वा᳚ । दु॒रि॒तेति॑ दुः - इ॒ता । तरे॑म । सु॒तर्मा॑ण॒मिति॑ सु -तर्मा॑णम् । अधीति॑ । नाव᳚म् । रु॒हे॒म॒ । ऊर्क् । अ॒सि॒ । आ॒ङ्गि॒र॒सी । ऊर्ण॑म्रदा॒ इत्यूर्ण॑ - म्र॒दाः॒ । ऊर्ज᳚म् । मे॒ । य॒च्छ॒ । पा॒हि । मा॒ । मा । मा॒ । हिꣳ॒॒सीः॒ । विष्णोः᳚ । शर्म॑ । अ॒सि॒ । शर्म॑ । यज॑मानस्य । शर्म॑ । मे॒ । य॒च्छ॒ । नक्ष॑त्राणाम् । मा॒ । अ॒ती॒का॒शात् । पा॒हि॒ । इन्द्र॑स्य । योनिः॑ । अ॒सि॒ ।  4 ( 50) 

TS 1.2.2.3  
मा । मा॒ । हिꣳ॒॒सीः॒ । कृ॒ष्यै । त्वा॒ । सु॒स॒स्याया॒ इति॑ सु - स॒स्यायै᳚ । सु॒पि॒प्प॒लाभ्य॒ इति॑ सु - पि॒प्प॒लाभ्यः॑ । त्वा॒ । ओष॑धीभ्य॒ इत्योष॑धि - भ्यः॒ । सू॒प॒स्था इति॑ सु - उ॒प॒स्थाः । दे॒वः । वन॒स्पतिः॑ । ऊ॒र्द्ध्वः । मा॒ । पा॒हि॒ । एति॑ । उ॒दृच॒ इत्यु॑त् - ऋचः॑ । स्वाहा᳚ । य॒ज्ञम् । मन॑सा । स्वाहा᳚ । द्यावा॑पृथि॒वीभ्या॒मिति॒ द्यावा᳚ - पृ॒थि॒वीभ्या᳚म् । स्वाहा᳚ । उ॒रोः । अ॒न्तरि॑क्षात् । स्वाहा᳚ । य॒ज्ञम् । वाता᳚त् । एति॑ । र॒भे॒ ।  ।  5 ( 30) 

TS 1.2.3.1  
दैवी᳚म् । धिय᳚म् । म॒ना॒म॒हे॒ । सु॒मृ॒डी॒कामिति॑ सु - मृ॒डी॒काम् । अ॒भिष्ट॑ये । व॒र्चो॒धामिति॑ वर्चः - धाम् । य॒ज्ञवा॑हस॒मिति॑ य॒ज्ञ - वा॒ह॒स॒म् । सु॒पा॒रेति॑ सु - पा॒रा । नः॒ । अ॒स॒त् । वशे᳚ ।  । ये । दे॒वाः । मनो॑जाता॒ इति॒ मनः॑ - जा॒ताः॒ । म॒नो॒युज॒ इति॑ मनः - युजः॑ । सु॒दक्षा॒ इति॑ सु - दक्षाः᳚ । दक्ष॑पितार॒ इति॒ दक्ष॑- पि॒ता॒रः॒ । ते । नः॒ । पा॒न्तु॒ । ते । नः॒ । अ॒व॒न्तु॒ । तेभ्यः॑ । नमः॑ । तेभ्यः॑ । स्वाहा᳚ । अग्ने᳚ । त्वम् । स्विति॑ । जा॒गृ॒हि॒ । व॒यम् । स्विति॑ । म॒न्दि॒षी॒म॒हि॒ । गो॒पा॒य । नः॒ । स्व॒स्तये᳚ । प्र॒बुध॒ इति॑ प्र - बुधे᳚ । नः॒ । पुनः॑ । द॒दः॒ ।  । त्वम् । अ॒ग्ने॒ । व्र॒त॒पा इति॑ व्रत - पाः । अ॒सि॒ । दे॒वः । एति॑ । मर्त्ये॑षु । आ ।  । त्वम् ।  6 ( 50) 

TS 1.2.3.2  
य॒ज्ञेषु॑ । ईड्यः॑ ।  । विश्वे᳚ । दे॒वाः । अ॒भीति॑ । माम् । एति॑ । अ॒व॒वृ॒त्र॒न्न् । पू॒षा । स॒न्या । सोमः॑ । राध॑सा । दे॒वः । स॒वि॒ता । वसोः᳚ । व॒सु॒दावेति॑ वसु - दावा᳚ । रास्व॑ । इय॑त् । सो॒म॒ । एति॑ । भूयः॑ । भ॒र॒ । मा । पृ॒णन्न् । पू॒र्त्या । वीति॑ । रा॒धि॒ । मा । अ॒हम् । आयु॑षा । च॒न्द्रम् । अ॒सि॒ । मम॑ । भोगा॑य । भ॒व॒ । वस्त्र᳚म् । अ॒सि॒ । मम॑ । भोगा॑य । भ॒व॒ । उ॒स्रा । अ॒सि॒ । मम॑ । भोगा॑य । भ॒व॒ । हयः॑ । अ॒सि॒ । मम॑ । भोगा॑य । भ॒व॒ ।  7 ( 50) 

TS 1.2.3.3  
आगः॑ । अ॒सि॒ । मम॑ । भोगा॑य । भ॒व॒ । मे॒षः । अ॒सि॒ । मम॑ । भोगा॑य । भ॒व॒ । वा॒यवे᳚ । त्वा॒ । वरु॑णाय । त्वा॒ । निर्.ऋ॑त्या॒ इति॒ निः - ऋ॒त्यै॒ । त्वा॒ । रु॒द्राय॑ । त्वा॒ । देवीः᳚ । आ॒पः॒ । अ॒पा॒म् । न॒पा॒त् । यः । ऊ॒र्मिः । ह॒वि॒ष्यः॑ । इ॒न्द्रि॒यावा॒निती᳚न्द्रि॒य - वा॒न् । म॒दिन्त॑मः । तम् । वः॒ । मा । अवेति॑ । क्र॒मि॒ष॒म् । अच्छि॑न्नम् । तन्तु᳚म् । पृ॒थि॒व्याः । अन्विति॑ । गे॒ष॒म् । भ॒द्रात् । अ॒भीति॑ । श्रेयः॑ । प्रेति॑ । इ॒हि॒ । बृह॒स्पतिः॑ । पु॒र॒ए॒तेति॑ पुरः - ए॒ता । ते॒ । अ॒स्तु॒ । अथ॑ । ई॒म् । अवेति॑ । स्य॒ ( ) । वरे᳚ । एति॑ । पृ॒थि॒व्याः । आ॒रे । शत्रून्॑ । कृ॒णु॒हि॒ । सर्व॑वीर॒ इति॒ सर्व॑ - वी॒रः॒ । एति॑ । इ॒दम् । अ॒ग॒न्म॒ । दे॒व॒यज॑न॒मिति॑ देव - यज॑नम् । पृ॒थि॒व्याः । विश्वे᳚ । दे॒वाः । यत् । अजु॑षन्त । पूर्वे᳚ । ऋ॒ख्सा॒माभ्या॒मित्यृ॑ख्सा॒म -भ्या॒म् । यजु॑षा । स॒न्तर॑न्त॒ इति॑ सं - तर॑न्तः । रा॒यः । पोषे॑ण । समिति॑ । इ॒षा । म॒दे॒म॒ ।  ।  8 ( 75) 

TS 1.2.4.1  
इ॒यम् । ते॒ । शु॒क्र॒ । त॒नूः । इ॒दम् । वर्चः॑ । तया᳚ । समिति॑ । भ॒व॒ । भ्राज᳚म् । ग॒च्छ॒ । जूः । अ॒सि॒ । धृ॒ता । मन॑सा । जुष्टा᳚ । विष्ण॑वे । तस्याः᳚ । ते॒ । स॒त्यस॑वस॒ इति॑ स॒त्य - स॒व॒सः॒ । प्र॒स॒व इति॑ प्र -स॒वे । वा॒चः । य॒न्त्रम् । अ॒शी॒य॒ । स्वाहा᳚ । शु॒क्रम् । अ॒सि॒ । अ॒मृत᳚म् । अ॒सि॒ । वै॒श्व॒दे॒वमिति॑ वैश्व -दे॒वम् । ह॒विः । सूर्य॑स्य । चक्षुः॑ । एति॑ । अ॒रु॒ह॒म् । अ॒ग्नेः । अ॒क्ष्णः । क॒नीनि॑काम् । यत् । एत॑शेभिः । ईय॑से । भ्राज॑मानः । वि॒प॒श्चिता᳚ । चित् । अ॒सि॒ । म॒ना । अ॒सि॒ । धीः । अ॒सि॒ । दक्षि॑णा ।  9 ( 50) 

TS 1.2.4.2  
अ॒सि॒ । य॒ज्ञिया᳚ । अ॒सि॒ । क्ष॒त्रिया᳚ । अ॒सि॒ । अदि॑तिः । अ॒सि॒ । उ॒भ॒यत॑श्शी॒र्ष्णीत्यु॑भ॒यतः॑ - शी॒र्ष्णी॒ । सा । नः॒ । सुप्रा॒चीति॒ सु -प्रा॒ची॒ । सुप्र॑ती॒चीति॒ सु - प्र॒ती॒ची॒ । समिति॑ । भ॒व॒ । मि॒त्रः । त्वा॒ । प॒दि । ब॒द्ध्ना॒तु॒ । पू॒षा । अद्ध्व॑नः । पा॒तु॒ । इन्द्रा॑य । अद्ध्य॑क्षा॒येत्यधि॑ - अ॒क्षा॒य॒ । अन्विति॑ । त्वा॒ । मा॒ता । म॒न्य॒ता॒म् । अन्विति॑ । पि॒ता । अन्विति॑ । भ्राता᳚ । सग॑र्भ्य॒ इति॒ स - ग॒र्भ्यः॒ । अन्विति॑ । सखा᳚ । सयू᳚थ्य॒ इति॒ स - यू॒थ्यः॒ । सा । दे॒वि॒ । दे॒वम् । अच्छ॑ । इ॒हि॒ । इन्द्रा॑य । सोम᳚म् । रु॒द्रः । त्वा॒ । एति॑ । व॒र्त॒य॒तु॒ । मि॒त्रस्य॑ । प॒था । स्व॒स्ति । सोम॑स॒खेति॒ सोम॑ -स॒खा॒ ( ) । पुनः॑ । एति॑ । इ॒हि॒ । स॒ह । र॒य्या ।  ।  10 ( 55) 

TS 1.2.5.1  
वस्वी᳚ । अ॒सि॒ । रु॒द्रा । अ॒सि॒ । अदि॑तिः । अ॒सि॒ । आ॒दि॒त्या । अ॒सि॒ । शु॒क्रा । अ॒सि॒ । च॒न्द्रा । अ॒सि॒ । बृह॒स्पतिः॑ । त्वा॒ । सु॒म्ने । र॒ण्व॒तु॒ । रु॒द्रः । वसु॑भि॒रिति॒ वसु॑ -भिः॒ । एति॑ । चि॒के॒तु॒ । पृ॒थि॒व्याः । त्वा॒ । मू॒र्द्धन्न् । एति॑ । जि॒घ॒र्मि॒ । दे॒व॒यज॑न॒ इति॑ देव - यज॑ने । इडा॑याः । प॒दे । घृ॒तव॒तीति॑ घृ॒त - व॒ति॒ । स्वाहा᳚ । परि॑लिखित॒मिति॒ परि॑ - लि॒खि॒त॒म् । रक्षः॑ । परि॑लिखिता॒ इति॒ परि॑ - लि॒खि॒ताः॒ । अरा॑तयः । इ॒दम् । अ॒हम् । रक्ष॑सः । ग्री॒वाः । अपीति॑ । कृ॒न्ता॒मि॒ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । इ॒दम् । अ॒स्य॒ । ग्री॒वाः ।  11 ( 50) 

TS 1.2.5.2  
अपीति॑ । कृ॒न्ता॒मि॒ । अ॒स्मे इति॑ । रायः॑ । त्वे इति॑ । रायः॑ । तोते᳚ । रायः॑ । समिति॑ । दे॒वि॒ । दे॒व्या । उ॒र्वश्या᳚ । प॒श्य॒स्व॒ । त्वष्टी॑मती । ते॒ । स॒पे॒य॒ । सु॒रेता॒ इति॑ सु - रेताः᳚ । रेतः॑ । दधा॑ना । वी॒रम् । वि॒दे॒य॒ । तव॑ । स॒न्दृशीति॑ सं - दृशि॑ । मा । अ॒हम् । रा॒यः । पोषे॑ण । वीति॑ । यो॒ष॒म् ।  ।  12 ( 29) 

TS 1.2.6.1  
अꣳ॒॒शुना᳚ । ते॒ । अꣳ॒॒शुः । पृ॒च्य॒ता॒म् । परु॑षा । परुः॑ । ग॒न्धः । ते॒ । काम᳚म् । अ॒व॒तु॒ । मदा॑य । रसः॑ । अच्यु॑तः । अ॒मात्यः॑ । अ॒सि॒ । शु॒क्रः । ते॒ । ग्रहः॑ । अ॒भीति॑ । त्यम् । दे॒वम् । स॒वि॒तार᳚म् । ऊ॒ण्योः᳚ । क॒विक्र॑तु॒मिति॑ क॒वि - क्र॒तु॒म् । अर्चा॑मि । स॒त्यस॑वस॒मिति॑ स॒त्य -स॒व॒स॒म् । र॒त्न॒धामिति॑ रत्न - धाम् । अ॒भीति॑ । प्रि॒यम् । म॒तिम् । ऊ॒र्द्ध्वा । यस्य॑ । अ॒मतिः॑ । भाः । अदि॑द्युतत् । सवी॑मनि । हिर॑ण्यपाणि॒रिति॒ हिर॑ण्य - पा॒णिः॒ । अ॒मि॒मी॒त॒ । सु॒क्रतु॒रिति॑ सु - क्रतुः॑ । कृ॒पा । सुवः॑ ।  । प्र॒जाभ्य॒ इति॑ प्र - जाभ्यः॑ । त्वा॒ । प्रा॒णायेति॑ प्र - अ॒नाय॑ । त्वा॒ । व्या॒नायेति॑ वि -अ॒नाय॑ । त्वा॒ । प्र॒जा इति॑ प्र - जाः । त्वम् । अनु॑ ( ) । प्रेति॑ । अ॒नि॒हि॒ । प्र॒जा इति॑ प्र - जाः । त्वाम् । अनु॑ । प्रेति॑ । अ॒न॒न्तु॒ ।  ।  13 ( 57) 

TS 1.2.7.1  
सोम᳚म् । ते॒ । क्री॒णा॒मि॒ । ऊर्ज॑स्वन्तम् । पय॑स्वन्तम् । वी॒र्या॑वन्त॒मिति॑ वी॒र्य॑ - व॒न्त॒म् । अ॒भि॒मा॒ति॒षाह॒मित्य॑भिमाति - साह᳚म् । शु॒क्रम् । ते॒ । शु॒क्रेण॑ । क्री॒णा॒मि॒ । च॒न्द्रम् । च॒न्द्रेण॑ । अ॒मृत᳚म् । अ॒मृते॑न । स॒म्यत् । ते॒ । गोः । अ॒स्मे इति॑ । च॒न्द्राणि॑ । तप॑सः । त॒नूः । अ॒सि॒ । प्र॒जाप॑ते॒रिति॑ प्र॒जा - प॒तेः॒ । वर्णः॑ । तस्याः᳚ । ते॒ । स॒ह॒स्र॒पो॒षमिति॑ सहस्र -पो॒षम् । पुष्य॑न्त्याः । च॒र॒मेण॑ । प॒शुना᳚ । क्री॒णा॒मि॒ । अ॒स्मे इति॑ । ते॒ । बन्धुः॑ । मयि॑ । ते॒ । रायः॑ । श्र॒य॒न्ता॒म् । अ॒स्मे इति॑ । ज्योतिः॑ । सो॒म॒वि॒क्र॒यिणीति॑ सोम - वि॒क्र॒यिणि॑ । तमः॑ । मि॒त्रः । नः॒ । एति॑ । इ॒हि॒ । सुमि॑त्रधा॒ इति॒ सुमि॑त्र - धाः॒ । इन्द्र॑स्य । ऊ॒रुम् ( ) । एति॑ । वि॒श॒ । दक्षि॑णम् । उ॒शन्न् । उ॒शन्त᳚म् । स्यो॒नः । स्यो॒नम् । स्वान॑ । भ्राज॑ । अङ्घा॑रे । बंभा॑रे । हस्त॑ । सुह॒स्तेति॒ सु - ह॒स्त॒ । कृशा॑न॒विति॒ कृश॑ - अ॒नो॒ । ए॒ते । वः॒ । सो॒म॒क्रय॑णा॒ इति॑ सोम - क्रय॑णाः । तान् । र॒क्ष॒द्ध्व॒म् । मा । वः॒ । द॒भ॒न्न् ।  ।  14 ( 72) 

TS 1.2.8.1  
उदिति॑ । आयु॑षा । स्वा॒युषेति॑ सु - आ॒युषा᳚ । उदिति॑ । ओष॑धीनाम् । रसे॑न । उदिति॑ । प॒र्जन्य॑स्य । शुष्मे॑ण । उदिति॑ । अ॒स्था॒म् । अ॒मृतान्॑ । अनु॑ ।  । उ॒रु । अ॒न्तरि॑क्षम् । अन्विति॑ । इ॒हि॒ । अदि॑त्याः । सदः॑ । अ॒सि॒ । अदि॑त्याः । सदः॑ । एति॑ । सी॒द॒ । अस्त॑भ्नात् । द्याम् । ऋ॒ष॒भः । अ॒न्तरि॑क्षम् । अमि॑मीत । व॒रि॒माण᳚म् । पृ॒थि॒व्याः । एति॑ । अ॒सी॒द॒त् । विश्वा᳚ । भुव॑नानि । स॒म्राडिति॑ सं - राट् । विश्वा᳚ । इत् । तानि॑ । वरु॑णस्य । व्र॒तानि॑ । वने॑षु । वीति॑ । अ॒न्तरि॑क्षम् । त॒ता॒न॒ । वाज᳚म् । अर्व॒थ्स्वित्यर्व॑त् - सु॒ । पयः॑ । अ॒घ्नि॒यासु॑ । हृ॒थ्स्विति॑ हृत् - सु ।  15 ( 50) 

TS 1.2.8.2  
क्रतु᳚म् । वरु॑णः । वि॒क्षु । अ॒ग्निम् । दि॒वि । सूर्य᳚म् । अ॒द॒धा॒त् । सोम᳚म् । अद्रौ᳚ । उदिति॑ । उ॒ । त्यम् । जा॒तवे॑दस॒मिति॑ जा॒त - वे॒द॒स॒म् । दे॒वम् । व॒ह॒न्ति॒ । के॒तवः॑ ।  । दृ॒शे । विश्वा॑य । सूर्य᳚म् ।  । उस्रौ᳚ । एति॑ । इ॒त॒म् । धू॒र्.॒षा॒हा॒विति॑ धूः - सा॒हौ॒ । अ॒न॒श्रू इति॑ । अवी॑रहणा॒वित्यवी॑र - ह॒नौ॒ । ब्र॒ह्म॒चोद॑ना॒विति॑ ब्रह्म - चोद॑नौ । वरु॑णस्य । स्कंभ॑नम् । अ॒सि॒ । वरु॑णस्य । स्कं॒भ॒सर्ज॑न॒मिति॑ स्कंभ -सर्ज॑नम् । अ॒सि॒ । प्रत्य॑स्त॒ इति॒ प्रति॑ - अ॒स्तः॒ । वरु॑णस्य । पाशः॑ ।  ।  16 ( 35) 

TS 1.2.9.1  
प्रेति॑ । च्य॒व॒स्व॒ । भु॒वः॒ । प॒ते॒ । विश्वा॑नि । अ॒भीति॑ । धामा॑नि । मा । त्वा॒ । प॒रि॒प॒रीति॑ परि - प॒री । वि॒द॒त् । मा । त्वा॒ । प॒रि॒प॒न्थिन॒ इति॑ परि - प॒न्थिनः॑ । वि॒द॒न्न् । मा । त्वा॒ । वृकाः᳚ । अ॒घा॒यव॒ इत्य॑घ - यवः॑ । मा । ग॒न्ध॒र्वः । वि॒श्वाव॑सु॒रिति॑ वि॒श्व - व॒सुः॒ । एति॑ । द॒घ॒त् । श्ये॒नः । भू॒त्वा । परेति॑ । प॒त॒ । यज॑मानस्य । नः॒ । गृ॒हे । दे॒वैः । सꣳ॒॒स्कृ॒तम् । यज॑मानस्य । स्व॒स्त्यय॒नीति॑ स्वस्ति - अय॑नी । अ॒सि॒ । अपीति॑ । पन्था᳚म् । अ॒ग॒स्म॒हि॒ । स्व॒स्ति॒गामिति॑ स्वस्ति - गाम् । अ॒ने॒हस᳚म् । येन॑ । विश्वाः᳚ । परीति॑ । द्विषः॑ । वृ॒णक्ति॑ । वि॒न्दते᳚ । वसु॑ । नमः॑ । मि॒त्रस्य॑ ( ) । वरु॑णस्य । चक्ष॑से । म॒हः । दे॒वाय॑ । तत् । ऋ॒तम् । स॒प॒र्य॒त॒ । दू॒रे॒दृश॒ इति॑ दूरे - दृशे᳚ । दे॒वजा॑ता॒येति॑ दे॒व - जा॒ता॒य॒ । के॒तवे᳚ । दि॒वः । पु॒त्राय॑ । सूर्या॑य । शꣳ॒॒स॒त॒ । वरु॑णस्य । स्कंभ॑नम् । अ॒सि॒ । वरु॑णस्य । स्कं॒भ॒सर्ज॑न॒मिति॑ स्कंभ - सर्ज॑नम् । अ॒सि॒ । उन्मु॑क्त॒ इत्युत् - मु॒क्तः॒ । वरु॑णस्य । पाशः॑ ।  ।  17 ( 73) 

TS 1.2.10.1  
अ॒ग्नेः । आ॒ति॒थ्यम् । अ॒सि॒ । विष्ण॑वे । त्वा॒ । सोम॑स्य । आ॒ति॒थ्यम् । अ॒सि॒ । विष्ण॑वे । त्वा॒ । अति॑थेः । आ॒ति॒थ्यम् । अ॒सि॒ । विष्ण॑वे । त्वा॒ । अ॒ग्नये᳚ । त्वा॒ । रा॒य॒स्पो॒ष॒दाव्.न्न॒ इति॑ रायस्पोष - दाव्.न्ने᳚ । विष्ण॑वे । त्वा॒ । श्ये॒नाय॑ । त्वा॒ । सो॒म॒भृत॒ इति॑ सोम - भृते᳚ । विष्ण॑वे । त्वा॒ । या । ते॒ । धामा॑नि । ह॒विषा᳚ । यज॑न्ति । ता । ते॒ । विश्वा᳚ । प॒रि॒भूरिति॑ परि - भूः । अ॒स्तु॒ । य॒ज्ञम् । ग॒य॒स्फान॒ इति॑ गय - स्फानः॑ । प्र॒तर॑ण॒ इति॑ प्र - तर॑णः । सु॒वीर॒ इति॑ सु - वीरः॑ । अवी॑र॒हेत्यवी॑र - हा॒ । प्रेति॑ । च॒र ॒ । सो॒म॒ । दुर्यान्॑ । अदि॑त्याः । सदः॑ । अ॒सि॒ । अदि॑त्याः । सदः॑ । एति॑ ।  18 ( 50) 

TS 1.2.10.2  
सी॒द॒ । वरु॑णः । अ॒सि॒ । धृ॒तव्र॑त॒ इति॑ धृ॒त - व्र॒तः॒ । वा॒रु॒णम् । अ॒सि॒ । शं॒ॅयोरिति॑ शं - योः । दे॒वाना᳚म् । स॒ख्यात् । मा । दे॒वाना᳚म् । अ॒पसः॑ । छि॒थ्स्म॒हि॒ । आप॑तय॒ इत्या - प॒त॒ये॒ । त्वा॒ । गृ॒ह्णा॒मि॒ । परि॑पतय॒ इति॒ परि॑ - प॒त॒ये॒ । त्वा॒ । गृ॒ह्णा॒मि॒ । तनू॒नप्त्र॒ इति॒ तनू᳚ - नप्त्रे᳚ । त्वा॒ । गृ॒ह्णा॒मि॒ । शा॒क्व॒राय॑ । त्वा॒ । गृ॒ह्णा॒मि॒ । शक्मन्न्॑ । ओजि॑ष्ठाय । त्वा॒ । गृ॒ह्णा॒मि॒ । अना॑धृष्ट॒मित्यना᳚ - धृ॒ष्ट॒म् । अ॒सि॒ । अ॒ना॒धृ॒ष्यमित्य॑ना - धृ॒ष्यम् । दे॒वाना᳚म् । ओजः॑ । अ॒भि॒श॒स्ति॒पा इत्य॑भिशस्ति - पाः । अ॒न॒भि॒श॒स्ते॒न्यमित्य॑नभि - श॒स्ते॒न्यम् । अन्विति॑ । मे॒ । दी॒क्षाम् । दी॒क्षाप॑ति॒रिति॑ दी॒क्षा - प॒तिः॒ । म॒न्य॒ता॒म् । अन्विति॑ । तपः॑ । तप॑स्पति॒रिति॒ तपः॑ - प॒तिः॒ । अञ्ज॑सा । स॒त्यम् । उपेति॑ । गे॒ष॒म् । सु॒वि॒ते । मा॒ ( ) । धाः॒ ।  ।  19 ( 51) 

TS 1.2.11.1  
अꣳ॒॒शुरꣳ॑शु॒रित्यꣳ॒॒शुः - अꣳ॒॒शुः॒ । ते॒ । दे॒व॒ । सो॒म॒ । एति॑ । प्या॒य॒ता॒म् । इन्द्रा॑य । ए॒क॒ध॒न॒विद॒ इत्ये॑कधन - विदे᳚ । एति॑ । तुभ्य᳚म् । इन्द्रः॑ । प्या॒य॒ता॒म् । एति॑ । त्वम् । इन्द्रा॑य । प्या॒य॒स्व॒ । एति॑ । प्या॒य॒य॒ । सखीन्॑ । स॒न्या । मे॒धया᳚ । स्व॒स्ति । ते॒ । दे॒व॒ । सो॒म॒ । सु॒त्याम् । अ॒शी॒य॒ । एष्टः॑ । रायः॑ । प्रेति॑ । इ॒षे । भगा॑य । ऋ॒तम् । ऋ॒त॒वा॒दिभ्य॒ इत्यृ॑तवा॒दि - भ्यः॒ । नमः॑ । दि॒वे । नमः॑ । पृ॒थि॒व्यै । अग्ने᳚ । व्र॒त॒प॒त॒ इति॑ व्रत - प॒ते॒ । त्वम् । व्र॒ताना᳚म् । व्र॒तप॑ति॒रिति॑ व्र॒त - प॒तिः॒ । अ॒सि॒ । या । मम॑ । त॒नूः । ए॒षा । सा । त्वयि॑ ।  20 ( 50) 

TS 1.2.11.2  
या । तव॑ । त॒नूः । इ॒यम् । सा । मयि॑ । स॒ह । नौ॒ । व्र॒त॒प॒त॒ इति॑ व्रत -प॒ते॒ । व्र॒तिनोः᳚ । व्र॒तानि॑ । या । ते॒ । अ॒ग्ने॒ । रुद्रि॑या । त॒नूः । तया᳚ । नः॒ । पा॒हि॒ । तस्याः᳚ । ते॒ । स्वाहा᳚ । या । ते॒ । अ॒ग्ने॒ । अ॒या॒श॒येत्य॑या - श॒या । र॒जा॒श॒येति॑ रजा - श॒या । ह॒रा॒श॒येति॑ हरा - श॒या । त॒नूः । वर्.षि॑ष्ठा । ग॒ह्व॒रे॒ष्ठेति॑ गह्वरे - स्था । उ॒ग्रम् । वचः॑ । अपेति॑ । अ॒व॒धी॒म् । त्वे॒षम् । वचः॑ । अपेति॑ । अ॒व॒धी॒म् । स्वाहा᳚ ।  ।  21 ( 40) 

TS 1.2.12.1  
वि॒त्ताय॒नीति॑ वित्त - अय॑नी । मे॒ । अ॒सि॒ । ति॒क्ताय॒नीति॑ तिक्त - अय॑नी । मे॒ । अ॒सि॒ । अव॑तात् । मा॒ । ना॒थि॒तम् । अव॑तात् । मा॒ । व्य॒थि॒तम् । वि॒देः । अ॒ग्निः । नभः॑ । नाम॑ । अग्ने᳚ । अ॒ङ्गि॒रः॒ । यः । अ॒स्याम् । पृ॒थि॒व्याम् । असि॑ । आयु॑षा । नाम्ना᳚ । एति॑ । इ॒हि॒ । यत् । ते॒ । अना॑धृष्ट॒मित्यना᳚ - धृ॒ष्ट॒म् । नाम॑ । य॒ज्ञिय᳚म् । तेन॑ । त्वा॒ । एति॑ । द॒धे॒ । अग्ने᳚ । अ॒ङ्गि॒रः॒ । यः । द्वि॒तीय॑स्याम् । तृ॒तीय॑स्याम् । पृ॒थि॒व्याम् । असि॑ । आयु॑षा । नाम्ना᳚ । एति॑ । इ॒हि॒ । यत् । ते॒ । अना॑धृष्ट॒मित्यना᳚ - धृ॒ष्ट॒म् । नाम॑ ।  22 ( 50) 

TS 1.2.12.2  
य॒ज्ञिय᳚म् । तेन॑ । त्वा॒ । एति॑ । द॒धे॒ । सिꣳ॒॒हीः । अ॒सि॒ । म॒हि॒षीः । अ॒सि॒ । उ॒रु । प्र॒थ॒स्व॒ । उ॒रु । ते॒ । य॒ज्ञप॑ति॒रिति॑ य॒ज्ञ - प॒तिः॒ । प्र॒थ॒ता॒म् । ध्रु॒वा । अ॒सि॒ । दे॒वेभ्यः॑ । शु॒न्ध॒स्व॒ । दे॒वेभ्यः॑ । शुं॒भ॒स्व॒ । इ॒न्द्र॒घो॒ष इती᳚न्द्र - घो॒षः । त्वा॒ । वसु॑भि॒रिति॒ वसु॑ - भिः॒ । पु॒रस्ता᳚त् । पा॒तु॒ । मनो॑जवा॒ इति॒ मनः॑ - ज॒वाः॒ । त्वा॒ । पि॒तृभि॒रिति॑ पि॒तृ - भिः॒ । द॒क्षि॒ण॒तः । पा॒तु॒ । प्रचे॑ता॒ इति॒ प्र - चे॒ताः॒ । त्वा॒ । रु॒द्रैः । प॒श्चात् । पा॒तु॒ । वि॒श्वक॒र्मेति॑ वि॒श्व - क॒र्मा॒ । त्वा॒ । आ॒दि॒त्यैः । उ॒त्त॒र॒त इत्यु॑त् - त॒र॒तः । पा॒तु॒ । सिꣳ॒॒हीः । अ॒सि॒ । स॒प॒त्न॒सा॒हीति॑ सपत्न - सा॒ही । स्वाहा᳚ । सिꣳ॒॒हीः । अ॒सि॒ । सु॒प्र॒जा॒वनि॒रिति॑ सुप्रजा - वनिः॑ । स्वाहा᳚ । सिꣳ॒॒हीः ।  23 ( 50) 

TS 1.2.12.3  
अ॒सि॒ । रा॒य॒स्पो॒ष॒वनि॒रिति॑ रायस्पोष - वनिः॑ । स्वाहा᳚ । सिꣳ॒॒हीः । अ॒सि॒ । आ॒दि॒त्य॒वनि॒रित्या॑दित्य - वनिः॑ । स्वाहा᳚ । सिꣳ॒॒हीः । अ॒सि॒ । एति॑ । व॒ह॒ । दे॒वान् । दे॒व॒य॒त इति॑ देव - य॒ते । यज॑मानाय । स्वाहा᳚ । भू॒तेभ्यः॑ । त्वा॒ । वि॒श्वायु॒रिति॑ वि॒श्व - आ॒युः॒ । अ॒सि॒ । पृ॒थि॒वीम् । दृꣳ॒॒ह॒ । ध्रु॒व॒क्षिदिति॑ ध्रुव - क्षित् । अ॒सि॒ । अ॒न्तरि॑क्षम् । दृꣳ॒॒ह॒ । अ॒च्यु॒त॒क्षिदित्य॑च्युत -क्षित् । अ॒सि॒ । दिव᳚म् । दृꣳ॒॒ह॒ । अ॒ग्नेः । भस्म॑ । अ॒सि॒ । अ॒ग्नेः । पुरी॑षम् । अ॒सि॒ ।  ।  24 ( 35) 

TS 1.2.13.1  
यु॒ञ्जते᳚ । मनः॑ । उ॒त । यु॒ञ्ज॒ते॒ । धियः॑ । विप्राः᳚ । विप्र॑स्य । बृ॒ह॒तः । वि॒प॒श्चितः॑ ।  । वीति॑ । होत्राः᳚ । द॒धे॒ । व॒यु॒ना॒विदिति॑ वयुन - वित् । एकः॑ । इत् । म॒ही । दे॒वस्य॑ । स॒वि॒तुः । परि॑ष्टुति॒रिति॒ परि॑ - स्तु॒तिः॒ ।  । सु॒वागिति॑ सु- वाक् । दे॒व॒ । दुर्यान्॑ । एति॑ । व॒द॒ । दे॒व॒श्रुता॒विति॑ देव - श्रुतौ᳚ । दे॒वेषु॑ । एति॑ । घो॒षे॒था॒म् । एति॑ । नः॒ । वी॒रः । जा॒य॒ता॒म् । क॒र्म॒ण्यः॑ । यम् । सर्वे᳚ । अ॒नु॒जीवा॒मेत्य॑नु - जीवा॑म । यः । ब॒हू॒नाम् । अस॑त् । व॒शी ।  । इ॒दम् । विष्णुः॑ । वीति॑ । च॒क्र॒मे॒ । त्रे॒धा । नीति॑ । द॒धे॒ । प॒दम् ।  । समू॑ढ॒मिति॒ सम् - ऊ॒ढ॒म् । अ॒स्य॒ ।  25 ( 50) 

TS 1.2.13.2  
पाꣳ॒॒सु॒रे । इरा॑वती॒ इतीरा᳚ - व॒ती॒ । धे॒नु॒मती॒ इति॑ धेनु - मती᳚ । हि । भू॒तम् । सू॒य॒व॒सिनी॒ इति॑ सु - य॒व॒सिनी᳚ । मन॑वे । य॒श॒स्ये॑ इति॑ ।  । वीति॑ । अ॒स्क॒भ्ना॒त् । रोद॑सी॒ इति॑ । विष्णुः॑ । ए॒ते इति॑ । दा॒धार॑ । पृ॒थि॒वीम् । अ॒भितः॑ । म॒यूखैः᳚ ।  । प्राची॒ इति॑ । प्रेति॑ । इ॒त॒म् । अ॒द्ध्व॒रम् । क॒ल्पय॑न्ती॒ इति॑ । ऊ॒र्द्ध्वम् । य॒ज्ञम् । न॒य॒त॒म् । मा । जी॒ह्व॒र॒त॒म् । अत्र॑ । र॒मे॒था॒म् । वर्.ष्मन्न्॑ । पृ॒थि॒व्याः । दि॒वः । वा॒ । वि॒ष्णो॒ । उ॒त । वा॒ । पृ॒थि॒व्याः । म॒हः । वा॒ । वि॒ष्णो॒ । उ॒त । वा॒ । अ॒न्तरि॑क्षात् । हस्तौ᳚ । पृ॒ण॒स्व॒ । ब॒हुभि॒रिति॑ ब॒हु - भिः॒ । व॒स॒व्यैः᳚ । आ* । प्रेति॑ । य॒च्छ॒ ।  26 ( 50) 

TS 1.2.13.3  
दक्षि॑णात् । एति॑ । उ॒त । स॒व्यात् ।  । विष्णोः᳚ । नुक᳚म् । वी॒र्या॑णि । प्रेति॑ । वो॒च॒म् । यः । पार्थि॑वानि । वि॒म॒म इति॑ वि - म॒मे । रजाꣳ॑सि । यः । अस्क॑भायत् । उत्त॑र॒मित्युत् - त॒र॒म् । स॒धस्थ॒मिति॑ स॒ध - स्थ॒म् । वि॒च॒क्र॒मा॒ण इति॑ वि - च॒क्र॒मा॒णः । त्रे॒धा । उ॒रु॒गा॒य इत्यु॑रु - गा॒यः । विष्णोः᳚ । र॒राट᳚म् । अ॒सि॒ । विष्णोः᳚ । पृ॒ष्ठम् । अ॒सि॒ । विष्णोः᳚ । श्ञप्त्रे॒ इति॑ । स्थः॒ । विष्णोः᳚ । स्यूः । अ॒सि॒ । विष्णोः᳚ । ध्रु॒वम् । अ॒सि॒ । वै॒ष्ण॒वम् । अ॒सि॒ । विष्ण॑वे । त्वा॒ ।  ।  27 ( 39) 

TS 1.2.14.1  
कृ॒णु॒ष्व । पाजः॑ । प्रसि॑ति॒मिति॒ प्र - सि॒ति॒म् । न । पृ॒थ्वीम् । या॒हि । राजा᳚ । इ॒व॒ । अम॑वा॒नित्यम॑ - वा॒न् । इभे॑न ।  । तृ॒ष्वीम् । अन्विति॑ । प्रसि॑ति॒मिति॒ प्र - सि॒ति॒म् । द्रू॒णा॒नः । अस्ता᳚ । अ॒सि॒ । विद्ध्य॑ । र॒क्षसः॑ । तपि॑ष्ठैः ।  । तव॑ । भ्र॒मासः॑ । आ॒शु॒या । प॒त॒न्ति॒ । अन्विति॑ । स्पृ॒श॒ । धृ॒ष॒ता । शोशु॑चानः ।  । तपूꣳ॑षि । अ॒ग्ने॒ । जु॒ह्वा᳚ । प॒त॒ङ्गान् । अस॑न्दित॒ इत्यसं᳚ - दि॒तः॒ । वीति॑ । सृ॒ज॒ । विष्व॑क् । उ॒ल्काः ।  । प्रतीति॑ । स्पशः॑ । वीति॑ । सृ॒ज॒ । तूर्णि॑तम॒ इति॒ तूर्णि॑ - त॒मः॒ । भव॑ । पा॒युः । वि॒शः । अ॒स्याः । अद॑ब्धः ।  । यः । नः॒ । दू॒रे । अ॒घशꣳ॑स॒ इत्य॒घ - शꣳ॒॒सः॒ ।  28 ( 50) 

TS 1.2.14.2  
यः । अन्ति॑ । अग्ने᳚ । माकिः॑ । ते॒ । व्यथिः॑ । एति॑ । द॒ध॒र्.॒षी॒त् ।  । उदिति॑ । अ॒ग्ने॒ । ति॒ष्ठ॒ । प्रति॑ । एति॑ । त॒नु॒ष्व॒ । नीति॑ । अ॒मित्रान्॑ । ओ॒ष॒ता॒त् । ति॒ग्म॒हे॒त॒ इति॑ तिग्म - हे॒ते॒ ।  । यः । नः॒ । अरा॑तिम् । स॒मि॒धा॒नेति॑ सम् - इ॒धा॒न॒ । च॒क्रे । नी॒चा । तम् । ध॒क्षि॒ । अ॒त॒सम् । न । शुष्क᳚म् ।  । ऊ॒र्द्ध्वः । भ॒व॒ । प्रतीति॑ । वि॒द्ध्य॒ । अधीति॑ । अ॒स्मत् । आ॒विः । कृ॒णु॒ष्व॒ । दैव्या॑नि । अ॒ग्ने॒ ।  । अवेति॑ । स्थि॒रा । त॒नु॒हि॒ । या॒तु॒जूना᳚म् । जा॒मिम् । अजा॑मिम् । प्रेति॑ । मृ॒णी॒हि॒ । शत्रून्॑ ।  । सः । ते॒ ।  29 ( 50) 

TS 1.2.14.3  
जा॒ना॒ति॒ । सु॒म॒तिमिति॑ सु - म॒तिम् । य॒वि॒ष्ठ॒ । यः । ईव॑ते । ब्रह्म॑णे । गा॒तुम् । ऐर॑त् ।  । विश्वा॑नि । अ॒स्मै॒ । सु॒दिना॒नीति॑ सु - दिना॑नि । रा॒यः । द्यु॒म्नानि॑ । अ॒र्यः । वीति॑ । दुरः॑ । अ॒भीति॑ । द्यौ॒त् ।  । सः । इत् । अ॒ग्ने॒ । अ॒स्तु॒ । सु॒भग॒ इति॑ सु - भगः॑ । सु॒दानु॒रिति॑ सु - दानुः॑ । यः । त्वा॒ । नित्ये॑न । ह॒विषा᳚ । यः । उ॒क्थैः ।  । पिप्री॑षति । स्वे । आयु॑षि । दु॒रो॒ण इति॑ दुः - ओ॒ने । विश्वा᳚ । इत् । अ॒स्मै॒ । सु॒दिनेति॑ सु- दिना᳚ । सा । अस॑त् । इ॒ष्टिः ।  । अर्चा॑मि । ते॒ । सु॒म॒तिमिति॑ सु - म॒तिम् । घोषि॑ । अ॒र्वाक् । समिति॑ । ते॒ । वा॒वाता᳚ । ज॒र॒तां॒ ।  30 ( 50) 

TS 1.2.14.4  
इ॒यम् । गीः ।  । स्वश्वा॒ इति॑ सु - अश्वाः᳚ । त्वा॒ । सु॒रथा॒ इति॑ सु - रथाः᳚ । म॒र्ज॒ये॒म॒ । अ॒स्मे इति॑ । क्ष॒त्राणि॑ । धा॒र॒येः॒ । अन्विति॑ । द्यून् ।  । इ॒ह । त्वा॒ । भूरि॑ । एति॑ । च॒रे॒त् । उपेति॑ । त्मन्न् । दोषा॑वस्त॒रिति॒ दोषा᳚ - व॒स्तः॒ । दी॒दि॒वाꣳस᳚म् । अन्विति॑ । द्यून् ।  । क्रीड॑न्तः । त्वा॒ । सु॒मन॑स॒ इति॑ सु - मन॑सः । स॒पे॒म॒ । अ॒भीति॑ । द्यु॒म्ना । त॒स्थि॒वाꣳसः॑ । जना॑नाम् ।  । यः । त्वा॒ । स्वश्व॒ इति॑ सु - अश्वः॑ । सु॒हि॒र॒ण्य इति॑ सु - हि॒र॒ण्यः । अ॒ग्ने॒ । उ॒प॒यातीत्यु॑प - याति॑ । वसु॑म॒तेति॒ वसु॑ - म॒ता॒ । रथे॑न ।  । तस्य॑ । त्रा॒ता । भ॒व॒सि॒ । तस्य॑ । सखा᳚ । यः । ते॒ । आ॒ति॒थ्यम् । आ॒नु॒षक् । जुजो॑षत् ।  । म॒हः । रु॒जा॒मि॒ ।  31 ( 50) 

TS 1.2.14.5  
ब॒न्धुता᳚ । वचो॑भि॒रिति॒ वचः॑ - भिः॒ । तत् । मा॒ । पि॒तुः । गोत॑मात् । अन्विति॑ । इ॒या॒य॒ ।  । त्वम् । नः॒ । अ॒स्य । वच॑सः । चि॒कि॒द्धि॒ । होतः॑ । य॒वि॒ष्ठ॒ । सु॒क्र॒तो॒ इति॑ सु - क्र॒तो॒ । दमू॑नाः ।  । अस्व॑प्नज॒ इत्यस्व॑प्न - जः॒ । त॒रण॑यः । सु॒शेवा॒ इति॑ सु-शेवाः᳚ । अत॑न्द्रासः । अ॒वृ॒काः । अश्र॑मिष्ठाः ।  । ते । पा॒यवः॑ । स॒द्ध्रिय॑ञ्चः । नि॒षद्येति॑ नि - सद्य॑ । अग्ने᳚ । तव॑ । नः॒ । पा॒न्तु॒ । अ॒मू॒र॒ ।  । ये । पा॒यवः॑ । मा॒म॒ते॒यम् । ते॒ । अ॒ग्ने॒ । पश्य॑न्तः । अ॒न्धम् । दु॒रि॒तादिति॑ दुः - इ॒तात् । अर॑क्षन्न् ।  । र॒रक्ष॑ । तान् । सु॒कृत॒ इति॑ सु - कृतः॑ । वि॒श्ववे॑दा॒ इति॑ वि॒श्व - वे॒दाः॒ । दिफ्स॑न्तः । इत् । रि॒पवः॑ । न । ह॒ ।  32 ( 50) 

TS 1.2.14.6  
दे॒भुः॒ ।  । त्वया᳚ । व॒यम् । स॒ध॒न्य॑ इति॑ सध - न्यः॑ । त्वोताः᳚ । तव॑ । प्रणी॒तीति॒ प्र - नी॒ती॒ । अ॒श्या॒म॒ । वाजान्॑ ।  । उ॒भा । शꣳसा᳚ । सू॒द॒य॒ । स॒त्य॒ता॒त॒ इति॑ सत्य - ता॒ते॒ । अ॒नु॒ष्ठु॒या । कृ॒णु॒हि॒ । अ॒ह्र॒या॒ण॒ ।  । अ॒या । ते॒ । अ॒ग्ने॒ । स॒मिधेति॑ सं - इधा᳚ । वि॒धे॒म॒ । प्रतीति॑ । स्तोम᳚म् । श॒स्यमा॑नम् । गृ॒भा॒य॒ ।  । दह॑ । अ॒शसः॑ । र॒क्षसः॑ । पा॒हि । अ॒स्मान् । द्रु॒हः । नि॒दः । मि॒त्र॒म॒ह॒ इति॑ मित्र - म॒हः॒ । अ॒व॒द्यात् ।  । र॒क्षो॒हण॒मिति॑ रक्षः - हन᳚म् । वा॒जिन᳚म् । एति॑ । जि॒घ॒र्मि॒ । मि॒त्रम् । प्रथि॑ष्ठम् । उपेति॑ । या॒मि॒ । शर्म॑ ।  । शिशा॑नः । अ॒ग्निः । क्रतु॑भि॒रिति॒ क्रतु॑ - भिः॒ । समि॑द्ध॒ इति॒ सं - इ॒द्धः॒ । सः । नः॒ । दिवा᳚ ।  33 ( 50) 

TS 1.2.14.7  
सः । रि॒षः । पा॒तु॒ । नक्त᳚म् ।  । वीति॑ । ज्योति॑षा । बृ॒ह॒ता । भा॒ति॒ । अ॒ग्निः । आ॒विः । विश्वा॑नि । कृ॒णु॒ते॒ । म॒हि॒त्वेति॑ महि - त्वा ।  । प्रेति॑ । अदे॑वीः । मा॒याः । स॒ह॒ते॒ । दु॒रेवा॒ इति॑ दुः - एवाः᳚ । शिशी॑ते । शृङ्गे॒ इति॑ । रक्ष॑से । वि॒निक्ष॒ इति॑ वि - निक्षे᳚ ।  । उ॒त । स्वा॒नासः॑ । दि॒वि । स॒न्तु॒ । अ॒ग्नेः । ति॒ग्मायु॑धा॒ इति॑ ति॒ग्म - आ॒यु॒धाः॒ । रक्ष॑से । हन्त॒वै । उ॒ ।  । मदे᳚ । चि॒त् । अ॒स्य॒ । प्रेति॑ । रु॒ज॒न्ति॒ । भामाः᳚ । न । व॒र॒न्ते॒ । प॒रि॒बाध॒ इति॑ परि - बाधः॑ । अदे॑वीः ।  ।  34 ( 41) 

1.3     प्रथमकाण्डे तृतीयः प्रश्नः -(अग्निष्टोमे पशुः)
TS 1.3.1.1  
दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । अ॒श्विनोः᳚ । बा॒हुभ्या॒मिति॑ बा॒हु - भ्या॒म् । पू॒ष्णः । हस्ता᳚भ्याम् । एति॑ । द॒दे॒ । अभ्रिः॑ । अ॒सि॒ । नारिः॑ । अ॒सि॒ । परि॑लिखित॒मिति॒ परि॑ - लि॒खि॒त॒म् । रक्षः॑ । परि॑लिखिता॒ इति॒ परि॑ - लि॒खि॒ताः॒ । अरा॑तयः । इ॒दम् । अ॒हम् । रक्ष॑सः । ग्री॒वाः । अपीति॑ । कृ॒न्ता॒मि॒ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । इ॒दम् । अ॒स्य॒ । ग्री॒वाः । अपीति॑ । कृ॒न्ता॒मि॒ । दि॒वे । त्वा॒ । अ॒न्तरि॑क्षाय । त्वा॒ । पृ॒थि॒व्यै । त्वा॒ । शुन्ध॑ताम् । लो॒कः । पि॒तृ॒षद॑न॒ इति॑ पितृ - सद॑नः । यवः॑ । अ॒सि॒ । य॒वय॑ । अ॒स्मत् । द्वेषः॑ ।  1 ( 50) 

TS 1.3.1.2  
य॒वय॑ । अरा॑तीः । पि॒तृ॒णाम् । सद॑नम् । अ॒सि॒ । उदिति॑ । दिव᳚म् । स्त॒भा॒न॒ । एति॑ । अ॒न्तरि॑क्षम् । पृ॒ण॒ । पृ॒थि॒वीम् । दृꣳ॒॒ह॒ । द्यु॒ता॒नः । त्वा॒ । मा॒रु॒तः । मि॒नो॒तु॒ । मि॒॒त्रावरु॑णयो॒रिति॑ मि॒त्रा - वरु॑णयोः । ध्रु॒वेण॑ । धर्म॑णा । ब्र॒ह्म॒वनि॒मिति॑ ब्रह्म - वनि᳚म् । त्वा॒ । क्ष॒त्र॒वनि॒मिति॑ क्षत्र - वनि᳚म् । सु॒प्र॒जा॒वनि॒मिति॑ सुप्रजा - वनि᳚म् । रा॒य॒स्पो॒ष॒वनि॒मिति॑ रायस्पोष - वनि᳚म् । परीति॑ । ऊ॒हा॒मि॒ । ब्रह्म॑ । दृꣳ॒॒ह॒ । क्ष॒त्रम् । दृꣳ॒॒ह॒ । प्र॒जामिति॑ प्र - जाम् । दृꣳ॒॒ह॒ । रा॒यः । पोष᳚म् । दृꣳ॒॒ह॒ । घृ॒तेन॑ । द्या॒वा॒ पृ॒थि॒वी॒ इति॑ द्यावा - पृ॒थि॒वी॒ । एति॑ । पृ॒णे॒था॒म् । इन्द्र॑स्य । सदः॑ । अ॒सि॒ । वि॒श्व॒ज॒नस्येति॑ विश्व - ज॒नस्य॑ । छा॒या । परीति॑ । त्वा॒ । गि॒र्व॒णः॒ । गिरः॑ । इ॒माः । भ॒व॒न्तु॒ । वि॒श्वतः॑ । वृ॒द्धायु॒मिति॑ वृ॒द्ध - आ॒यु॒म् । अन्विति॑ । वृद्ध॑यः । जुष्टाः᳚ । भ॒व॒न्तु॒ । जुष्ट॑यः । इन्द्र॑स्य । स्यूः । अ॒सि॒ । इन्द्र॑स्य । ध्रु॒वम् । अ॒सि॒ । ऐ॒न्द्रम् । अ॒सि॒ । इन्द्रा॑य । त्वा॒ ।  ।  2 ( 68) 

TS 1.3.2.1  
र॒क्षो॒हण॒ इति॑ रक्षः - हनः॑ । व॒ल॒ग॒हन॒ इति॑ वलग - हनः॑ । वै॒ष्ण॒वान् । ख॒ना॒मि॒ । इ॒दम् । अ॒हम् । तम् । व॒ल॒गमिति॑ वल - गम् । उदिति॑ । व॒पा॒मि॒ । यम् । नः॒ । स॒मा॒नः । यम् । अस॑मानः । नि॒च॒खानेति॑ नि - च॒खान॑ । इ॒दम् । ए॒न॒म् । अद्ध॑रम् । क॒रो॒मि॒ । यः । नः॒ । स॒मा॒नः । यः । अस॑मानः । अ॒रा॒ती॒यति॑ । गा॒य॒त्रेण॑ । छन्द॑सा । अव॑बाढ॒ इत्यव॑ - बा॒ढः॒ । व॒ल॒ग इति॑ वल - गः । किम् । अत्र॑ । भ॒द्रम् । तत् । नौ॒ । स॒ह । वि॒राडिति॑ वि - राट् । अ॒सि॒ । स॒प॒त्न॒हेति॑ सपत्न - हा । स॒म्राडिति॑ सम् - राट् । अ॒सि॒ । भ्रा॒तृ॒व्य॒हेति॑ भ्रातृव्य - हा । स्व॒राडिति॑ स्व - राट् । अ॒सि॒ । अ॒भि॒मा॒ति॒हेत्य॑भिमाति - हा । वि॒श्वा॒राडिति॑ विश्व - राट् । अ॒सि॒ । विश्वा॑साम् । ना॒ष्ट्राणा᳚म् । ह॒न्ता ।  3 ( 50) 

TS 1.3.2.2  
र॒क्षो॒हण॒ इति॑ रक्षः - हनः॑ । व॒ल॒ग॒हन॒ इति॑ वलग - हनः॑ । प्रेति॑ । उ॒क्षा॒मि॒ । वै॒ष्ण॒वान् । र॒क्षो॒हण॒ इति॑ रक्षः - हनः॑ । व॒ल॒ग॒हन॒ इति॑ वलग - हनः॑ । अवेति॑ । न॒या॒मि॒ । वै॒ष्ण॒वान् । यवः॑ । अ॒सि॒ । य॒वय॑ । अ॒स्मत् । द्वेषः॑ । य॒वय॑ । अरा॑तीः । र॒क्षो॒हण॒ इति॑ रक्षः - हनः॑ । व॒ल॒ग॒हन॒ इति॑ वलग - हनः॑ । अवेति॑ । स्तृ॒णा॒मि॒ । वै॒ष्ण॒वान् । र॒क्षो॒हण॒ इति॑ रक्षः - हनः॑ । व॒ल॒ग॒हन॒ इति॑ वलग - हनः॑ । अ॒भीति॑ । जु॒हो॒मि॒ । वै॒ष्ण॒वान् । र॒क्षो॒हणा॒विति॑ रक्षः - हनौ᳚ । व॒ल॒ग॒हना॒विति॑ वलग - हनौ᳚ । उपेति॑ । द॒धा॒मि॒ । वै॒ष्ण॒वी इति॑ । र॒क्षो॒हणा॒विति॑ रक्षः - हनौ᳚ । व॒ल॒ग॒हना॒विति॑ वलग - हनौ᳚ । परीति॑ । ऊ॒हा॒मि॒ । वै॒ष्ण॒वी इति॑ । र॒क्षो॒हणा॒विति॑ रक्षः - हनौ᳚ । व॒ल॒ग॒हना॒विति॑ वलग - हनौ᳚ । परीति॑ । स्तृ॒णा॒मि॒ । वै॒ष्ण॒वी इति॑ । र॒क्षो॒हणा॒विति॑ रक्षः - हनौ᳚ । व॒ल॒ग॒हना॒विति॑ वलग - हनौ᳚ । वै॒ष्ण॒वी इति॑ । बृ॒हन्न् । अ॒सि॒ । बृ॒हद्ग्रा॒वेति॑ बृ॒हत् - ग्रा॒वा॒ । बृ॒ह॒तीम् । इन्द्रा॑य ( ) । वाच᳚म् । व॒द॒ ।  ।  4 ( 52) 

TS 1.3.3.1  
वि॒भूरिति॑ वि - भूः । अ॒सि॒ । प्र॒वाह॑ण॒ इति॑ प्र - वाह॑नः । वह्निः॑ । अ॒सि॒ । ह॒व्य॒वाह॑न॒ इति॑ हव्य - वाह॑नः । श्वा॒त्रः । अ॒सि॒ । प्रचे॑ता॒ इति॒ प्र - चे॒ताः॒ । तु॒थः । अ॒सि॒ । वि॒श्ववे॑दा॒ इति॑ वि॒श्व - वे॒दाः॒ । उ॒शिक् । अ॒सि॒ । क॒विः । अङ्घा॑रिः । अ॒सि॒ । बंभा॑रिः । अ॒व॒स्युः । अ॒सि॒ । दुव॑स्वान् । शु॒न्ध्यूः । अ॒सि॒ । मा॒र्जा॒लीयः॑ । स॒म्राडिति॑ सं - राट् । अ॒सि॒ । कृ॒शानु॒रिति॑ कृ॒श - अ॒नुः॒ । प॒रि॒षद्य॒ इति॑ परि - सद्यः॑ । अ॒सि॒ । पव॑मानः । प्र॒तक्वेति॑ प्र - तक्वा᳚ । अ॒सि॒ । नभ॑स्वान् । असं॑मृष्ट॒ इत्यसं᳚ - मृ॒ष्टः॒ । अ॒सि॒ । ह॒व्य॒सूद॒ इति॑ हव्य - सूदः॑ । ऋ॒तधा॒मेत्यृ॒त - धा॒मा॒ । अ॒सि॒ । सुव॑र्ज्योति॒रिति॒ सुवः॑ - ज्यो॒तिः॒ । ब्रह्म॑ज्योति॒रिति॒ ब्रह्म॑ - ज्यो॒तिः॒ । अ॒सि॒ । सुव॑र्धा॒मेति॒ सुवः॑ - धा॒मा॒ । अ॒जः । अ॒सि॒ । एक॑पा॒दित्येक॑ - पा॒त् । अहिः॑ । अ॒सि॒ । बु॒द्ध्नियः॑ । रौद्रे॑ण । अनी॑केन ( ) । पा॒हि । मा॒ । अ॒ग्ने॒ । पि॒पृ॒हि । मा॒ । मा । मा॒ । हिꣳ॒॒सीः॒ ।  ।  5 ( 58) 

TS 1.3.4.1  
त्वम् । सो॒म॒ । त॒नू॒कृद्भ्य॒ इति॑ तनू॒कृत् - भ्यः॒ । द्वेषो᳚भ्य॒ इति॒ द्वेषः॑ - भ्यः॒ । अ॒न्यकृ॑तेभ्य॒ इत्य॒न्य - कृ॒ते॒भ्यः॒ । उ॒रु । य॒न्ता । अ॒सि॒ । वरू॑थम् । स्वाहा᳚ । जु॒षा॒णः । अ॒प्तुः । आज्य॑स्य । वे॒तु॒ । स्वाहा᳚ । अ॒यं । नः॒ । अ॒ग्निः । वरि॑वः । कृ॒णो॒तु॒ । अ॒यम् । मृधः॑ । पु॒रः । ए॒तु॒ । प्र॒भि॒न्दन्निति॑ प्र - भि॒न्दन्न् ।  । अ॒यम् । शत्रून्॑ । ज॒य॒तु॒ । जर्.हृ॑षाणः । अ॒यम् । वाज᳚म् । ज॒य॒तु॒ । वाज॑साता॒विति॒ वाज॑ - सा॒तौ॒ ।  । उ॒रु । वि॒ष्णो॒ इति॑ । वीति॑ । क्र॒म॒स्व॒ । उ॒रु । क्षया॑य । नः॒ । कृ॒धि॒ ।  । घृ॒तम् । घृ॒त॒यो॒न॒ इति॑ घृत - यो॒ने॒ । पि॒ब॒ । प्रप्रेति॒ प्र - प्र॒ । य॒ज्ञप॑ति॒मिति॑ य॒ज्ञ - प॒ति॒म् । ति॒र॒ ।  । सोमः॑ । जि॒गा॒ति॒ । गा॒तु॒विदिति॑ गातु - वित् ।  6 ( 50) 

TS 1.3.4.2  
दे॒वाना᳚म् । ए॒ति॒ । नि॒ष्कृ॒तमिति॑ निः - कृ॒तम् । ऋ॒तस्य॑ । योनि᳚म् । आ॒सद॒मित्या᳚ - सद᳚म् । अदि॑त्याः । सदः॑ । अ॒सि॒ । अदि॑त्याः । सदः॑ । एति॑ । सी॒द॒ । ए॒षः । वः॒ । दे॒व॒ । स॒वि॒तः॒ । सोमः॑ । तम् । र॒क्ष॒द्ध्व॒म् । मा । वः॒ । द॒भ॒॒त् । ए॒तत् । त्वम् । सो॒म॒ । दे॒वः । दे॒वान् । उपेति॑ । अ॒गाः॒ । इ॒दम् । अ॒हम् । म॒नु॒ष्यः॑ । म॒नु॒ष्यान्॑ । स॒ह । प्र॒जयेति॑ प्र - जया᳚ । स॒ह । रा॒यः । पोषे॑ण । नमः॑ । दे॒वेभ्यः॑ । स्व॒धेति॑ स्व - धा । पि॒तृभ्य॒ इति॑ पि॒तृ - भ्यः॒ । इ॒दम् । अ॒हम् । निरिति॑ । वरु॑णस्य । पाशा᳚त् । सुवः॑ । अ॒भि ।  7 ( 50) 

TS 1.3.4.3  
वीति॑ । ख्ये॒ष॒म् । वै॒श्वा॒न॒रम् । ज्योतिः॑ । अग्ने᳚ । व्र॒त॒प॒त॒ इति॑ व्रत - प॒ते॒ । त्वम् । व्र॒ताना᳚म् । व्र॒तप॑ति॒रिति॑ व्र॒त - प॒तिः॒ । अ॒सि॒ । या । मम॑ । त॒नूः । त्वयि॑ । अभू᳚त् । इ॒यम् । सा । मयि॑ । या । तव॑ । त॒नूः । मयि॑ । अभू᳚त् । ए॒षा । सा । त्वयि॑ । य॒था॒य॒थमिति॑ यथा - य॒थम् । नौ॒ । व्र॒त॒प॒त॒ इति॑ व्रत - प॒ते॒ । व्र॒तिनोः᳚ । व्र॒तानि॑ ।  ।  8 ( 31) 

TS 1.3.5.1  
अतीति॑ । अ॒न्यान् । अगा᳚म् । न । अ॒न्यान् । उपेति॑ । अ॒गा॒म् । अ॒र्वाक् । त्वा॒ । परैः᳚ । अ॒वि॒द॒म् । प॒रः । अव॑रैः । तम् । त्वा॒ । जु॒षे॒ । वै॒ष्ण॒वम् । दे॒व॒य॒ज्याया॒ इति॑ देव - य॒ज्यायै᳚ । दे॒वः । त्वा॒ । स॒वि॒ता । मद्ध्वा᳚ । अ॒न॒क्तु॒ । ओष॑धे । त्राय॑स्व । ए॒न॒म् । स्वधि॑त॒ इति॒ स्व - धि॒ते॒ । मा । ए॒न॒म् । हिꣳ॒॒सीः॒ । दिव᳚म् । अग्रे॑ण । मा । ल॒खीः॒ । अ॒न्तरि॑क्षम् । मद्ध्ये॑न । मा । हिꣳ॒॒सीः॒ । पृ॒थि॒व्या । समिति॑ । भ॒व॒ । वन॑स्पते । श॒तव॑ल्.श॒ इति॑ श॒त - व॒ल्॒.शः॒ । वीति॑ । रो॒ह॒ । स॒हस्र॑वल्.शा॒ इति॑ स॒हस्र॑ - व॒ल्॒.शाः॒ । वीति॑ । व॒यम् । रु॒हे॒म॒ । यम् ( ) । त्वा॒ । अ॒यम् । स्वधि॑ति॒रिति॒ स्व - धि॒तिः॒ । तेति॑जानः । प्र॒णि॒नायेति॑ प्र - नि॒नाय॑ । म॒ह॒ते । सौभ॑गाय । अच्छि॑न्नः । रायः॑ । सु॒वीर॒ इति॑ सु - वीरः॑ ।  ।  9 ( 60) 

TS 1.3.6.1  
पृ॒थि॒व्यै । त्वा॒ । अ॒न्तरि॑क्षाय । त्वा॒ । दि॒वे । त्वा॒ । शुन्ध॑ताम् । लो॒कः । पि॒तृ॒षद॑न॒ इति॑ पितृ - सद॑नः । यवः॑ । अ॒सि॒ । य॒वय॑ । अ॒स्मत् । द्वेषः॑ । य॒वय॑ । अरा॑तीः । पि॒तृ॒णाम् । सद॑नम् । अ॒सि॒ । स्वा॒वे॒श इति॑ सु - आ॒वे॒शः । अ॒सि॒ । अ॒ग्रे॒गा इत्य॑ग्रे - गाः । ने॒तृ॒णाम् । वन॒स्पतिः॑ । अधीति॑ । त्वा॒ । स्था॒स्य॒ति॒ । तस्य॑ । वि॒त्ता॒त् । दे॒वः । त्वा॒ । स॒वि॒ता । मद्ध्वा᳚ । अ॒न॒क्तु॒ । सु॒पि॒प्प॒लाभ्य॒ इति॑ सु - पि॒प्प॒लाभ्यः॑ । त्वा॒ । ओष॑धीभ्य॒ इत्योष॑ध - भ्यः॒ । उदिति॑ । दिव᳚म् । स्त॒भा॒न॒ । एति॑ । अ॒न्तरि॑क्षम् । पृ॒ण॒ । पृ॒थि॒वीम् । उप॑रेण । दृꣳ॒॒ह॒ । ते । ते॒ । धामा॑नि । उ॒श्म॒सि॒ ।  10 ( 50) 

TS 1.3.6.2  
ग॒मद्ध्ये᳚ । गावः॑ । यत्र॑ । भूरि॑शृङ्गा॒ इति॒ भूरि॑ - शृ॒ङ्गाः॒ । अ॒यासः॑ ।  । अत्र॑ । अह॑ । तत् । उ॒रु॒गा॒यस्येत्यु॑रु - गा॒यस्य॑ । विष्णोः᳚ । प॒र॒मम् । प॒दम् । अवेति॑ । भा॒ति॒ । भूरेः᳚ ।  । विष्णोः᳚ । कर्मा॑णि । प॒श्य॒त॒ । यतः॑ । व्र॒तानि॑ । प॒स्प॒शे ।  । इन्द्र॑स्य । युज्यः॑ । सखा᳚ ।  । तत् । विष्णोः᳚ । प॒र॒मम् । प॒दम् । सदा᳚ । प॒श्य॒न्ति॒ । सू॒रयः॑ ।  । दि॒वि । इ॒व॒ । चक्षुः॑ । आत॑त॒मित्या - त॒त॒म् ।  । ब्र॒ह्म॒वनि॒मिति॑ ब्रह्म - वनि᳚म् । त्वा॒ । क्ष॒त्र॒वनि॒मिति॑ क्षत्र - वनि᳚म् । सु॒प्र॒जा॒वनि॒मिति॑ सुप्रजा - वनि᳚म् । रा॒य॒स्पो॒ष॒वनि॒मिति॑ रायस्पोष - वनि᳚म् । परीति॑ । ऊ॒हा॒मि॒ । ब्रह्म॑ । दृꣳ॒॒ह॒ । क्ष॒त्रम् । दृꣳ॒॒ह॒ । प्र॒जामिति॑ प्र - जाम् । दृꣳ॒॒ह॒ । रा॒यः । पोष᳚म् ( ) । दृꣳ॒॒ह॒ । प॒रि॒वीरिति॑ परि - वीः । अ॒सि॒ । परीति॑ । त्वा॒ । दैवीः᳚ । विशः॑ । व्य॒य॒न्ता॒म् । परीति॑ । इ॒मम् । रा॒यः । पोषः॑ । यज॑मानम् । म॒नु॒ष्याः᳚ । अ॒न्तरि॑क्षस्य । त्वा॒ । सानौ᳚ । अवेति॑ । गू॒हा॒मि॒ ।  ।  11 ( 69) 

TS 1.3.7.1  
इ॒षे । त्वा॒ । उ॒प॒वीरित्यु॑प - वीः । अ॒सि॒ । उपो॒ इति॑ । दे॒वान् । दैवीः᳚ । विशः॑ । प्रेति॑ । अ॒गुः॒ । वह्नीः᳚ । उ॒शिजः॑ । बृह॑स्पते । धा॒रय॑ । वसू॑नि । ह॒व्या । ते॒ । स्व॒द॒न्ता॒म् । देव॑ । त्व॒ष्टः॒ । वसु॑ । र॒ण्व॒ । रेव॑तीः । रम॑द्ध्वम् । अ॒ग्नेः । ज॒नित्र᳚म् । अ॒सि॒ । वृष॑णौ । स्थः॒ । उ॒र्वशी᳚ । अ॒सि॒ । आ॒युः । अ॒सि॒ । पु॒रू॒रवाः᳚ । घृ॒तेन॑ । अ॒क्ते इति॑ । वृष॑णम् । द॒धा॒था॒म् । गा॒य॒त्रम् । छन्दः॑ । अनु॑ । प्रेति॑ । जा॒य॒स्व॒ । त्रैष्टु॑भम् । जाग॑तम् । छन्दः॑ । अनु॑ । प्रेति॑ । जा॒य॒स्व॒ । भव॑तम् ।  12 ( 50) 

TS 1.3.7.2  
नः॒ । सम॑नसा॒विति॒ स - म॒न॒सौ॒ । समो॑कसा॒विति॒ सं - ओ॒क॒सौ॒ । अ॒रे॒पसौ᳚ ।  । मा । य॒ज्ञम् । हिꣳ॒॒सि॒ष्ट॒म् । मा । य॒ज्ञप॑ति॒मिति॑ य॒ज्ञ - प॒ति॒म् । जा॒त॒वे॒द॒सा॒विति॑ जात - वे॒द॒सौ॒ । शि॒वौ । भ॒व॒त॒म् । अ॒द्य । नः॒ ।  । अ॒ग्नौ । अ॒ग्निः । च॒र॒ति॒ । प्रवि॑ष्ट॒ इति॒ प्र - वि॒ष्टः॒ । ऋषी॑णाम् । पु॒त्रः । अ॒धि॒रा॒ज इत्य॑धि - रा॒जः । ए॒षः ।  । स्वा॒हा॒कृत्येति॑ स्वाहा - कृत्य॑ । ब्रह्म॑णा । ते॒ । जु॒हो॒मि॒ । मा । दे॒वाना᳚म् । मि॒थु॒या । कः॒ । भा॒ग॒धेय॒मिति॑ भाग - धेय᳚म् ।  ।  13 ( 31) 

TS 1.3.8.1  
एति॑ । द॒दे॒ । ऋ॒तस्य॑ । त्वा॒ । दे॒व॒ह॒वि॒रिति॑ देव - ह॒विः॒ । पाशे॑न । एति॑ । र॒भे॒ । धर्.ष॑ । मानु॑षान् । अ॒द्भ्य इत्य॑त् - भ्यः । त्वा॒ । ओष॑धीभ्य॒ इत्योष॑धि - भ्यः॒ । प्रेति॑ । उ॒क्षा॒मि॒ । अ॒पाम् । पे॒रुः । अ॒सि॒ । स्वा॒त्तम् । चि॒त् । सदे॑व॒मिति॒ स - दे॒व॒म् । ह॒व्यम् । आपः॑ । दे॒वीः॒ । स्वद॑त । ए॒न॒म् । समिति॑ । ते॒ । प्रा॒ण इति॑ प्र - अ॒नः । वा॒युना᳚ । ग॒च्छ॒ता॒म् । समिति॑ । यज॑त्रैः । अङ्गा॑नि । समिति॑ । य॒ज्ञप॑ति॒रिति॑ य॒ज्ञ - प॒तिः॒ । आ॒शिषेत्या᳚ - शिषा᳚ । घृ॒तेन॑ । अ॒क्तौ । प॒शुम् । त्रा॒ये॒था॒म् । रेव॑तीः । य॒ज्ञप॑ति॒मिति॑ य॒ज्ञ - प॒ति॒म् । प्रि॒य॒धेति॑ प्रिय - धा । एति॑ । वि॒श॒त॒ । उरो॒ इति॑ । अ॒न्त॒रि॒क्ष॒ । स॒जूरिति॑ स - जूः । दे॒वेन॑ ।  14 ( 50) 

TS 1.3.8.2  
वाते॑न । अ॒स्य । ह॒विषः॑ । त्मना᳚ । य॒ज॒ । समिति॑ । अ॒स्य॒ । त॒नुवा᳚ । भ॒व॒ । वर्.षी॑यः । वर्.षी॑यसि । य॒ज्ञे । य॒ज्ञप॑ति॒मिति॑ य॒ज्ञ - प॒ति॒म् । धाः॒ । पृ॒थि॒व्याः । स॒म्पृच॒ इति॑ सम् - पृचः॑ । पा॒हि॒ । नमः॑ । ते॒ । आ॒ता॒नेत्या᳚ - ता॒न॒ । अ॒न॒र्वा । प्रेति॑ । इ॒हि॒ । घृ॒तस्य॑ । कु॒॒ल्याम् । अन्विति॑ । स॒ह । प्र॒जयेति॑ प्र - जया᳚ । स॒ह । रा॒यः । पोषे॑ण । आपः॑ । दे॒वीः॒ । शु॒द्धा॒यु॒व॒ इति॑ शुद्ध - यु॒वः॒ । शु॒द्धाः । यू॒यम् । दे॒वान् । ऊ॒ढ्व॒म् । शु॒द्धाः । व॒यम् । परि॑विष्टा॒ इति॒ परि॑ - वि॒ष्टाः॒ । प॒रि॒वे॒ष्टार॒ इति॑ परि - वे॒ष्टारः॑ । वः॒ । भू॒या॒स्म॒ ।  ।  15 ( 44) 

TS 1.3.9.1  
वाक् । ते॒ । एति॑ । प्या॒य॒ता॒म् । प्रा॒ण इति॑ प्र - अ॒नः । ते॒ । एति॑ । प्या॒य॒ता॒म् । चक्षुः॑ । ते॒ । एति॑ । प्या॒य॒ता॒म् । श्रोत्र᳚म् । ते॒ । एति॑ । प्या॒य॒ता॒म् । या । ते॒ । प्रा॒णानिति॑ प्र - अ॒नान् । शुक् । ज॒गाम॑ । या । चक्षुः॑ । या । श्रोत्र᳚म् । यत् । ते॒ । क्रू॒रम् । यत् । आस्थि॑त॒मित्या - स्थि॒त॒म् । तत् । ते॒ । एति॑ । प्या॒य॒ता॒म् । तत् । ते॒ । ए॒तेन॑ । शु॒न्ध॒ता॒म् । नाभिः॑ । ते॒ । एति॑ । प्या॒य॒ता॒म् । पा॒युः । ते॒ । एति॑ । प्या॒य॒ता॒म् । शु॒द्धाः । च॒रित्राः᳚ । शम् । अ॒द्भ्य इत्य॑त् - भ्यः ।  16 ( 50) 

TS 1.3.9.2  
शम् । ओष॑धीभ्य॒ इत्योष॑धि - भ्यः॒ । शम् । पृ॒थि॒व्यै । शम् । अहो᳚भ्या॒मित्यहः॑ - भ्या॒म् । ओष॑धे । त्राय॑स्व । ए॒न॒म् । स्वधि॑त॒ इति॒ स्व - धि॒ते॒ । मा । ए॒न॒म् । हिꣳ॒॒सीः॒ । रक्ष॑साम् । भा॒गः । अ॒सि॒ । इ॒दम् । अ॒हम् । रक्षः॑ । अ॒ध॒मम् । तमः॑ । न॒या॒मि॒ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । इ॒दम् । ए॒न॒म् । अ॒ध॒मम् । तमः॑ । न॒या॒मि॒ । इ॒षे । त्वा॒ । घृ॒तेन॑ । द्या॒वा॒पृ॒थि॒वी॒ इति॑ द्यावा - पृ॒थि॒वी॒ । प्रेति॑ । ऊ॒र्ण्वा॒था॒म् । अच्छि॑न्नः । रायः॑ । सु॒वीर॒ इति॑ सु - वीरः॑ । उ॒रु । अ॒न्तरि॑क्षम् । अन्विति॑ । इ॒हि॒ । वायो॒ इति॑ । वीति॑ । इ॒हि॒ ( ) । स्तो॒काना᳚म् । स्वाहा᳚ । ऊ॒र्द्ध्वन॑भस॒मित्यू॒र्द्ध्व - न॒भ॒स॒म् । मा॒रु॒तम् । ग॒च्छ॒त॒म् ।  ।  17 ( 55) 

TS 1.3.10.1  
समिति॑ । ते॒ । मन॑सा । मनः॑ । समिति॑ । प्रा॒णेनेति॑ प्र - अ॒नेन॑ । प्रा॒ण इति॑ प्र - अ॒नः । जुष्ट᳚म् । दे॒वेभ्यः॑ । ह॒व्यम् । घृ॒तव॒दिति॑ घृ॒त - व॒त् । स्वाहा᳚ । ऐ॒न्द्रः । प्रा॒ण इति॑ प्र - अ॒नः । अङ्गे॑अङ्ग॒ इत्यङ्गे᳚ - अ॒ङ्गे॒ । नीति॑ । दे॒द्ध्य॒त् । ऐ॒न्द्रः । अ॒पा॒न इत्य॑प - अ॒नः । अङ्गे॑अङ्ग॒ इत्यङ्गे᳚ - अ॒ङ्गे॒ । वीति॑ । बो॒भु॒व॒त् । देव॑ । त्व॒ष्टः॒ । भूरि॑ । ते॒ । सꣳस॒मिति॒ सं - स॒म् । ए॒तु॒ । विषु॑रूपा॒ इति॒ विषु॑ - रू॒पाः॒ । यत् । सल॑क्ष्माण॒ इति॒ स - ल॒क्ष्मा॒णः॒ । भव॑थ । दे॒व॒त्रेति॑ देव - त्रा । यन्त᳚म् । अव॑से । सखा॑यः । अन्विति॑ । त्वा॒ । मा॒ता । पि॒तरः॑ । म॒द॒न्तु॒ । श्रीः । अ॒सि॒ । अ॒ग्निः । त्वा॒ । श्री॒णा॒तु॒ । आपः॑ । समिति॑ । अ॒रि॒ण॒न्न् । वात॑स्य ।  18 ( 50) 

TS 1.3.10.2  
त्वा॒ । ध्रज्यै᳚ । पू॒ष्णः । रꣳह्यै᳚ । अ॒पाम् । ओष॑धीनाम् । रोहि॑ष्यै । घृ॒तम् । घृ॒त॒पा॒वा॒न॒ इति॑ घृत - पा॒वा॒नः॒ । पि॒ब॒त॒ । वसा᳚म् । व॒सा॒पा॒वा॒न॒ इति॑ वसा - पा॒वा॒नः॒ । पि॒ब॒त॒ । अ॒न्तरि॑क्षस्य । ह॒विः । अ॒सि॒ । स्वाहा᳚ । त्वा॒ । अ॒न्तरि॑क्षाय । दिशः॑ । प्र॒दिश॒ इति॑ प्र - दिशः॑ । आ॒दिश॒ इत्या᳚ - दिशः॑ । वि॒दिश॒ इति॑ वि - दिशः॑ । उ॒द्दिश॒ इत्यु॑त् - दिशः॑ । स्वाहा᳚ । दि॒ग्भ्य इति॑ दिक् - भ्यः । नमः॑ । दि॒ग्भ्य इति॑ दिक् - भ्यः ।  ।  19 ( 28) 

TS 1.3.11.1  
स॒मु॒द्रम् । ग॒च्छ॒ । स्वाहा᳚ । अ॒न्तरि॑क्षम् । ग॒च्छ॒ । स्वाहा᳚ । दे॒वम् । स॒वि॒तार᳚म् । ग॒च्छ॒ । स्वाहा᳚ । अ॒हो॒रा॒त्रे इत्य॑हः - रा॒त्रे । ग॒च्छ॒ । स्वाहा᳚ । मि॒त्रावरु॑णा॒विति॑ मि॒त्रा - वरु॑णौ । ग॒च्छ॒ । स्वाहा᳚ । सोम᳚म् । ग॒च्छ॒ । स्वाहा᳚ । य॒ज्ञम् । ग॒च्छ॒ । स्वाहा᳚ । छन्दाꣳ॑सि । ग॒च्छ॒ । स्वाहा᳚ । द्यावा॑पृथि॒वी इति॒ द्यावा᳚ - पृ॒थि॒वी । ग॒च्छ॒ । स्वाहा᳚ । नभः॑ । दि॒व्यम् । ग॒च्छ॒ । स्वाहा᳚ । अ॒ग्निम् । वै॒श्वा॒न॒रम् । ग॒च्छ॒ । स्वाहा᳚ । अ॒द्भ्य इत्य॑त् - भ्यः । त्वा॒ । ओष॑धीभ्य॒ इत्योष॑धि - भ्यः॒ । मनः॑ । मे॒ । हार्दि॑ । य॒च्छ॒ । त॒नूम् । त्वच᳚म् । पु॒त्रम् । नप्ता॑रम् । अ॒शी॒य॒ । शुक् । अ॒सि॒ ( ) । तम् । अ॒भीति॑ । शो॒च॒ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । धाम्नो॑धाम्न॒ इति॒ धाम्नः॑ - धा॒म्नः॒ । रा॒ज॒न्न् । इ॒तः । व॒रु॒ण॒ । नः॒ । मु॒ञ्च॒ । यत् । आपः॑ । अघ्नि॑याः । वरु॑ण । इति॑ । शपा॑महे । ततः॑ । व॒रु॒ण॒ । नः॒ । मु॒ञ्च॒ ।  ।  20 ( 76) 

TS 1.3.12.1  
ह॒विष्म॑तीः । इ॒माः । आपः॑ । ह॒विष्मान्॑ । दे॒वः । अ॒द्ध्व॒रः । ह॒विष्मान्॑ । एति॑ । वि॒वा॒स॒ति॒ । ह॒विष्मान्॑ । अ॒स्तु॒ । सूर्यः॑ ।  । अ॒ग्नेः । वः॒ । अप॑न्नगृह॒स्येत्यप॑न्न - गृ॒ह॒स्य॒ । सद॑सि । सा॒द॒या॒मि॒ । सु॒म्नाय॑ । सु॒म्नि॒नीः॒ । सु॒म्ने । मा॒ । ध॒त्त॒ । इ॒न्द्रा॒ग्नि॒योरिती᳚न्द्र - अ॒ग्नि॒योः । भा॒ग॒धेयी॒रिति॑ भाग - धेयीः᳚ । स्थ॒ । मि॒त्रावरु॑णयो॒रिति॑ मि॒त्रा - वरु॑णयोः । भा॒ग॒धेयी॒रिति॑ भाग - धेयीः᳚ । स्थ॒ । विश्वे॑षाम् । दे॒वाना᳚म् । भा॒ग॒धेयी॒रिति॑ भाग - धेयीः᳚ । स्थ॒ । य॒ज्ञे । जा॒गृ॒त॒ ।  ।  21 ( 34) 

TS 1.3.13.1  
हृ॒दे । त्वा॒ । मन॑से । त्वा॒ । दि॒वे । त्वा॒ । सूर्या॑य । त्वा॒ । ऊ॒र्द्ध्वम् । इ॒मम् । अ॒द्ध्व॒रम् । कृ॒धि॒ । दि॒वि । दे॒वेषु॑ । होत्राः᳚ । य॒च्छ॒ । सोम॑ । रा॒ज॒न्न् । एति॑ । इ॒हि॒ । अवेति॑ । रो॒ह॒ । मा । भेः । मा । समिति॑ । वि॒क्थाः॒ । मा । त्वा॒ । हिꣳ॒॒सि॒ष॒म् । प्र॒जा इति॑ प्र - जाः । त्वम् । उ॒पाव॑रो॒हेत्यु॑प - अव॑रोह । प्र॒जा इति॑ प्र - जाः । त्वाम् । उ॒पाव॑रोह॒न्त्वित्यु॑प - अव॑रोहन्तु । शृ॒णोतु॑ । अ॒ग्निः । स॒मिधेति॑ सम् - इधा᳚ । हव᳚म् । मे॒ । शृ॒ण्वन्तु॑ । आपः॑ । धि॒षणाः᳚ । च॒ । दे॒वीः ।  । शृ॒णोत॑ । ग्रा॒वा॒णः॒ । वि॒दुषः॑ । नु ।  22 ( 50) 

TS 1.3.13.2  
य॒ज्ञम् । शृ॒णोतु॑ । दे॒वः । स॒वि॒ता । हव᳚म् । मे॒ ।  । देवीः᳚ । आ॒पः॒ । अ॒पा॒म् । न॒पा॒त् । यः । ऊ॒र्मिः । ह॒वि॒ष्यः॑ । इ॒न्द्रि॒यावा॒निती᳚न्द्रि॒य - वा॒न् । म॒दिन्त॑मः । तम् । दे॒वेभ्यः॑ । दे॒व॒त्रेति॑ देव - त्रा । ध॒त्त॒ । शु॒क्रम् । शु॒क्र॒पेभ्य॒ इति॑ शुक्र - पेभ्यः॑ । येषा᳚म् । भा॒गः । स्थ । स्वाहा᳚ । कार्.षिः॑ । अ॒सि॒ । अपेति॑ । अ॒पाम् । मृ॒द्ध्रम् । स॒मु॒द्रस्य॑ । वः॒ । अक्षि॑त्यै । उदिति॑ । न॒ये॒ ।  । यम् । अ॒ग्ने॒ । पृ॒थ्स्विति॑ पृ॒त् - सु । मर्त्य᳚म् । आवः॑ । वाजे॑षु । यम् । जु॒नाः ।  । सः । यन्ता᳚ । शश्व॑तीः । इषः॑ ।  ।  23 ( 47) 

TS 1.3.14.1  
त्वम् । अ॒ग्ने॒ । रु॒द्रः । असु॑रः । म॒हः । दि॒वः । त्वम् । शर्धः॑ । मारु॑तम् । पृ॒क्षः । ई॒शि॒षे॒ ।  । त्वम् । वातैः᳚ । अ॒रु॒णैः । या॒सि॒ । श॒ङ्ग॒य इति॑ शं - ग॒यः । त्वम् । पू॒षा । वि॒ध॒त इति॑ वि - ध॒तः । पा॒सि॒ । नु । त्मना᳚ ।  । एति॑ । वः॒ । राजा॑नम् । अ॒द्ध्व॒रस्य॑ । रु॒द्रम् । होता॑रम् । स॒त्य॒यज॒मिति॑ सत्य - यज᳚म् । रोद॑स्योः ।  । अ॒ग्निम् । पु॒रा । त॒न॒यि॒त्नोः । अ॒चित्ता᳚त् । हिर॑ण्यरूप॒मिति॒ हिर॑ण्य - रू॒प॒म् । अव॑से । कृ॒णु॒द्ध्व॒म् ।  । अ॒ग्निः । होता᳚ । नीति॑ । स॒सा॒द॒ । यजी॑यान् । उ॒पस्थ॒ इत्यु॒प - स्थे॒ । मा॒तुः । सु॒र॒भौ । उ॒ । लो॒के ।  । युवा᳚ । क॒विः । पु॒रु॒नि॒ष्ठ इति॑ पुरु - नि॒ष्ठः ।  24 ( 50) 

TS 1.3.14.2  
ऋ॒तावेत्यृ॒ता - वा॒ । ध॒र्ता । कृ॒ष्टी॒नाम् । उ॒त । मद्ध्ये᳚ । इ॒द्धः ।  । सा॒द्ध्वीम् । अ॒कः॒ । दे॒ववी॑ति॒मिति॑ दे॒व - वी॒ति॒म् । नः॒ । अ॒द्य । य॒ज्ञस्य॑ । जि॒ह्वाम् । अ॒वि॒दा॒म॒ । गुह्या᳚म् ।  । सः । आयुः॑ । एति॑ । अ॒गा॒त् । सु॒र॒भिः । वसा॑नः । भ॒द्राम् । अ॒कः॒ । दे॒वहू॑ति॒मिति॑ दे॒व - हू॒ति॒म् । नः॒ । अ॒द्य ।  । अक्र॑न्दत् । अ॒ग्निः । स्त॒नयन्न्॑ । इ॒व॒ । द्यौः । क्षाम॑ । रेरि॑हत् । वी॒रुधः॑ । स॒म॒ञ्जन्निति॑ सं - अ॒ञ्जन्न् ।  । स॒द्यः । ज॒ज्ञा॒नः । वीति॑ । हि । ई॒म् । इ॒द्धः । अख्य॑त् । एति॑ । रोद॑सी॒ इति॑ । भा॒नुना᳚ । भा॒ति॒ । अ॒न्तः ।  । त्वे इति॑ । वसू॑नि । पु॒र्व॒णी॒केति॑ पुरु - अ॒नी॒क॒ ।  25 ( 50) 

TS 1.3.14.3  
हो॒तः॒ । दो॒षा । वस्तोः᳚ । एति॑ । ई॒रि॒रे॒ । य॒ज्ञिया॑सः ।  । क्षाम॑ । इ॒व॒ । विश्वा᳚ । भुव॑नानि । यस्मिन्न्॑ । समिति॑ । सौभ॑गानि । द॒धि॒रे । पा॒व॒के ।  । तुभ्य᳚म् । ताः । अ॒ङ्गि॒र॒स्त॒मेत्य॑ङ्गिरः - त॒म॒ । विश्वाः᳚ । सु॒क्षि॒तय॒ इति॑ सु - क्षि॒तयः॑ । पृथ॑क् ।  । अग्ने᳚ । कामा॑य । ये॒मि॒रे॒ ।  । अ॒श्याम॑ । तम् । काम᳚म् । अ॒ग्ने॒ । तव॑ । ऊ॒ती । अ॒श्याम॑ । र॒यिम् । र॒यि॒व॒ इति॑ रयि - वः॒ । सु॒वीर॒मिति॑ सु - वीर᳚म् ।  । अ॒श्याम॑ । वाज᳚म् । अ॒भीति॑ । वा॒जय॑न्तः । अ॒श्याम॑ । द्यु॒म्नम् । अ॒ज॒र॒ । अ॒जर᳚म् । ते॒ ।  । श्रेष्ठ᳚म् । य॒वि॒ष्ठ॒ । भा॒र॒त॒ । अग्ने᳚ । द्यु॒मन्त॒मिति॑ द्यु - मन्त᳚म् । एति॑ । भ॒र॒ ।  ।  26 ( 50) 

TS 1.3.14.4  
वसो॒ इति॑ । पु॒रु॒स्पृह॒मिति॑ पुरु - स्पृह᳚म् । र॒यिम् ।  । सः । श्वि॒ता॒नः । त॒न्य॒तुः । रो॒च॒न॒स्था इति॑ रोचन - स्थाः । अ॒जरे॑भिः । नान॑दद्भि॒रिति॒ नान॑दत् - भिः॒ । यवि॑ष्ठः ।  । यः । पा॒व॒कः । पु॒रु॒तम॒ इति॑ पुरु - तमः॑ । पु॒रूणि॑ । पृ॒थूनि॑ । अ॒ग्निः । अ॒नु॒यातीत्य॑नु - याति॑ । भर्वन्न्॑ ।  । आयुः॑ । ते॒ । वि॒श्वतः॑ । द॒ध॒त् । अ॒यम् । अ॒ग्निः । वर᳚ण्यः ।  । पुनः॑ । ते॒ । प्रा॒ण इति॑ प्र - अ॒नः । एति॑ । अ॒य॒ति॒ । परेति॑ । यक्ष्म᳚म् । सु॒वा॒मि॒ । ते॒ ।  । आ॒यु॒र्दा इत्या॑युः - दाः । अ॒ग्ने॒ । ह॒विषः॑ । जु॒षा॒णः । घृ॒तप्र॑तीक॒ इति॑ घृ॒त - प्र॒ती॒कः॒ । घृ॒तयो॑नि॒रिति॑ घृ॒त - यो॒निः॒ । ए॒धि॒ ।  । घृ॒तम् । पी॒त्वा । मधु॑ । चारु॑ । गव्य᳚म् । पि॒ता । इ॒व॒ । पु॒त्रम् । अ॒भीति॑ ।  27 ( 50) 

TS 1.3.14.5  
र॒क्ष॒ता॒त् । इ॒मम् ।  । तस्मै᳚ । ते॒ । प्र॒ति॒हर्य॑त॒ इति॑ प्रति - हर्य॑ते । जात॑वेद॒ इति॒ जात॑ - वे॒दः॒ । विच॑र्.षण॒ इति॒ वि - च॒र्॒.ष॒णे॒ ।  । अग्ने᳚ । जना॑मि । सु॒ष्टु॒तिमिति॑ सु - स्तु॒तिम् ।  । दि॒वः । परीति॑ । प्र॒थ॒मम् । ज॒ज्ञे॒ । अ॒ग्निः । अ॒स्मत् । द्वि॒तीय᳚म् । परीति॑॑ । जा॒तवे॑दा॒ इति॑ जा॒त - वे॒दाः॒ ।  । तृ॒तीय᳚म् । अ॒फ्स्वित्य॑प् - सु । नृ॒मणा॒ इति॑ नृ - मनाः᳚ । अज॑स्रम् । इन्धा॑नः । ए॒न॒म् । ज॒र॒ते॒ । स्वा॒धीरिति॑ स्व - धीः ।  । शुचिः॑ । पा॒व॒क॒ । वन्द्यः॑ । अग्ने᳚ । बृ॒हत् । वीति॑ । रो॒च॒से॒ ।  । त्वम् । घृ॒तेभिः॑ । आहु॑त॒ इत्या - हु॒तः॒ ।  । दृ॒शा॒नः । रु॒क्मः । उ॒र्व्या । वीति॑ । अ॒द्यौ॒त् । दु॒र्मर्.ष॒मिति॑ दुः - मर्.ष᳚म् । आयुः॑ । श्रि॒ये । रु॒चा॒नः ।  । अ॒ग्निः । अ॒मृतः॑ । अ॒भ॒व॒त् । वयो॑भि॒रिति॒ वयः॑ - भिः॒ ।  28 ( 50) 

TS 1.3.14.6  
यत् । ए॒न॒म् । द्यौः । अज॑नयत् । सु॒रेता॒ इति॑ सु - रेताः᳚ ।  । एति॑ । यत् । इ॒षे । नृ॒पति॒मिति॑ नृ - पति᳚म् । तेजः॑ । आन॑ट् । शुचि॑ । रेतः॑ । निषि॑क्त॒मिति॒ नि - सि॒क्त॒म् । द्यौः । अ॒भीके᳚ ।  । अ॒ग्निः । शर्ध᳚म् । अ॒न॒व॒द्यम् । युवा॑नम् । स्वा॒धिय॒मिति॑ स्व - धिय᳚म् । ज॒न॒य॒त् । सू॒दय॑त् । च॒ ।  । सः । तेजी॑यसा । मन॑सा । त्वोतः॑ । उ॒त । शि॒क्ष॒ । स्व॒प॒त्यस्येति॑ सु - अ॒प॒त्यस्य॑ । शि॒क्षोः ।  । अग्ने᳚ । रा॒यः । नृत॑म॒स्येति॒ नृ - त॒म॒स्य॒ । प्रभू॑ता॒विति॒ प्र - भू॒तौ॒ । भू॒याम॑ । ते॒ । सु॒ष्टु॒तय॒ इति॑ सु - स्तु॒तयः॑ । च॒ । वस्वः॑ ।  । अग्ने᳚ । सह॑न्तम् । एति॑ । भ॒र॒ । द्यु॒म्नस्य॑ । प्रा॒सहेति॑ प्र - सहा᳚ । र॒यिम् ।  । विश्वाः᳚ । यः ।  29 ( 50) 

TS 1.3.14.7  
च॒र्॒.ष॒णीः । अ॒भीति॑ । आ॒सा । वाजे॑षु । सा॒सह॑त् ।  । तम् । अ॒ग्ने॒ । पृ॒त॒ना॒सह॒मिति॑ पृतना - सह᳚म् । र॒यिम् । स॒ह॒स्वः॒ । एति॑ । भ॒र॒ ।  । त्वम् । हि । स॒त्यः । अद्भु॑तः । दा॒ता । वाज॑स्य । गोम॑त॒ इति॒ गो - म॒तः॒ ।  । उ॒क्षान्ना॒येत्यु॒क्ष - अ॒न्ना॒य॒ । व॒शान्ना॒येति॑ व॒शा - अ॒न्ना॒य॒ । सोम॑पृष्ठा॒येति॒ सोम॑ - पृ॒ष्ठा॒य॒ । वे॒धसे᳚ ।  । स्तोमैः᳚ । वि॒धे॒म॒ । अ॒ग्नये᳚ ।  । व॒द्मा । हि । सू॒नो॒ इति॑ । असि॑ । अ॒द्म॒सद्वेत्य॑द्म - सद्वा᳚ । च॒क्रे । अ॒ग्निः । ज॒नुषा᳚ । अज्म॑ । अन्न᳚म् ।  । सः । त्वम् । नः॒ । ऊ॒र्ज॒स॒न॒ इत्यू᳚र्ज - स॒ने॒ । ऊर्ज᳚म् । धाः॒ । राजा᳚ । इ॒व॒ । जेः॒ । अ॒वृ॒के । क्षे॒षि॒ । अ॒न्तः ।  । अग्ने᳚ । आयूꣳ॑षि ।  30 ( 50) 

TS 1.3.14.8  
प॒व॒से॒ । एति॑ । सु॒व॒ । ऊर्ज᳚म् । इष᳚म् । च॒ । नः॒ ।  । आ॒रे । बा॒ध॒स्व॒ । दु॒च्छुना᳚म् ।  । अग्ने᳚ । पव॑स्व । स्वपा॒ इति॑ सु - अपाः᳚ । अ॒स्मे इति॑ । वर्चः॑ । सु॒वीर्य॒मिति॑ सु - वीर्य᳚म् ।  । दध॑त् । पोष᳚म् । र॒यिम् । मयि॑ ।  । अग्ने᳚ । पा॒व॒क॒ । रो॒चिषा᳚ । म॒न्द्रया᳚ । दे॒व॒ । जि॒ह्वया᳚ ।  । एति॑ । दे॒वान् । व॒क्षि॒ । यक्षि॑ । च॒ ।  । सः । नः॒ । पा॒व॒क॒ । दी॒दि॒वः॒ । अग्ने᳚ । दे॒वान् । इ॒ह । एति॑ । व॒ह॒ ।  । उपेति॑ । य॒ज्ञम् । ह॒विः । च॒ । नः॒ ।  । अ॒ग्निः । शुचि॑व्रततम॒ इति॒ शुचि॑व्रत - त॒मः॒ । शुचिः॑ । विप्रः॑ । शुचिः॑ ( ) । क॒विः ।  । शुचिः॑ । रो॒च॒ते॒ । आहु॑त॒ इत्या - हु॒तः॒ ।  । उदिति॑ । अ॒ग्ने॒ । शुच॑यः । तव॑ । शु॒क्राः । भ्राज॑न्तः । ई॒र॒ते॒ ।  । तव॑ । ज्योतीꣳ॑षि । अ॒र्चयः॑ ।  ।  31 ( 64) 

1.4     प्रथमकाण्डे चतुर्त्थः प्रश्नः-(सुत्यादिने कर्तव्या ग्रहाः)
TS 1.4.1.1  
एति॑ । द॒दे॒ । ग्रावा᳚ । अ॒सि॒ । अ॒द्ध्व॒र॒कृदित्य॑द्ध्वर - कृत् । दे॒वेभ्यः॑ । गं॒भी॒रम् । इ॒मम् । अ॒द्ध्व॒रम् । कृ॒धि॒ । उ॒त्त॒मेनेत्यु॑त् - त॒मेन॑ । प॒विना᳚ । इन्द्रा॑य । सोम᳚म् । सुषु॑त॒मिति॒ सु - सु॒त॒म् । मधु॑मन्त॒मिति॒ मधु॑ - म॒न्त॒म् । पय॑स्वन्तम् । वृ॒ष्टि॒वनि॒मिति॑ वृष्टि - वनि᳚म् । इन्द्रा॑य । त्वा॒ । वृ॒त्र॒घ्न इति॑ वृत्र - घ्ने । इन्द्रा॑य । त्वा॒ । वृ॒त्र॒तुर॒ इति॑ वृत्र - तुरे᳚ । इन्द्रा॑य । त्वा॒ । अ॒भि॒मा॒ति॒घ्न इत्य॑भिमाति - घ्ने । इन्द्रा॑य । त्वा॒ । आ॒दि॒त्यव॑त॒ इत्या॑दि॒त्य - व॒ते॒ । इन्द्रा॑य । त्वा॒ । वि॒श्वदे᳚व्यावत॒ इति॑ वि॒श्वदे᳚व्य - व॒ते॒ । श्वा॒त्राः । स्थ॒ । वृ॒त्र॒तुर॒ इति॑ वृत्र - तुरः॑ । राधो॑गूर्ता॒ इति॒ राधः॑ - गू॒र्ताः॒ । अ॒मृत॑स्य । पत्नीः᳚ । ताः । दे॒वीः॒ । दे॒व॒त्रेति॑ देव - त्रा । इ॒मम् । य॒ज्ञम् । ध॒त्त॒ । उप॑हूता॒ इत्युप॑ - हू॒ताः॒ । सोम॑स्य । पि॒ब॒त॒ । उप॑हूत॒ इत्युप॑-हू॒तः॒ । यु॒ष्माक᳚म् ।  1 ( 50) 

TS 1.4.1.2  
सोमः॑ । पि॒ब॒तु॒ । यत् । ते॒ । सो॒म॒ । दि॒वि । ज्योतिः॑ । यत् । पृ॒थि॒व्याम् । यत् । उ॒रौ । अ॒न्तरि॑क्षे । तेन॑ । अ॒स्मै । यज॑मानाय । उ॒रु । रा॒या । कृ॒धि॒ । अधीति॑ । दा॒त्रे । वो॒चः॒ । धिष॑णे॒ इति॑ । वी॒डू इति॑ । स॒ती इति॑ । वी॒ड॒ये॒था॒म् । ऊर्ज᳚म् । द॒धा॒था॒म् । ऊर्ज᳚म् । मे॒ । ध॒त्त॒म् । मा । वा॒म् । हिꣳ॒॒॒सि॒ष॒म् । मा । मा॒ । हिꣳ॒॒सि॒ष्ट॒म् । प्राक् । अपा᳚क् । उद॑क् । अ॒ध॒राक् । ताः । त्वा॒ । दिशः॑ । एति॑ । धा॒व॒न्तु॒ । अंब॑ । नीति॑ । स्व॒र॒ ।  । यत् । ते॒ ( ) । सो॒म॒ । अदा᳚भ्यम् । नाम॑ । जागृ॑वि । तस्मै᳚ । ते॒ । सो॒म॒ । सोमा॑य । स्वाहा᳚ ।  ।  2 ( 59) 

TS 1.4.2.1  
वा॒चः । पत॑ये । प॒व॒स्व॒ । वा॒जि॒न्न् । वृषा᳚ । वृष्णः॑ । अꣳ॒॒शुभ्या॒मित्यꣳ॒॒शु - भ्या॒म् । गभ॑स्तिपूत॒ इति॒ गभ॑स्ति - पू॒तः॒ । दे॒वः । दे॒वाना᳚म् । प॒वित्र᳚म् । अ॒सि॒ । येषा᳚म् । भा॒गः । असि॑ । तेभ्यः॑ । त्वा॒ । स्वाङ्कृ॑तः । अ॒सि॒ । मधु॑मती॒रिति॒ मधु॑ - म॒तीः॒ । नः॒ । इषः॑ । कृ॒धि॒ । विश्वे᳚भ्यः । त्वा॒ । इ॒न्द्रि॒येभ्यः॑ । दि॒व्येभ्यः॑ । पार्त्थि॑वेभ्यः । मनः॑ । त्वा॒ । अ॒ष्टु॒ । उ॒रु । अ॒न्तरि॑क्षम् । अन्विति॑ । इ॒हि॒ । स्वाहा᳚ । त्वा॒ । सु॒भ॒व॒ इति॑ सु - भ॒वः॒ । सूर्या॑य । दे॒वेभ्यः॑ । त्वा॒ । म॒री॒चि॒पेभ्य॒ इति॑ मरीचि - पेभ्यः॑ । ए॒षः । ते॒ । योनिः॑ । प्रा॒णायेति॑ प्र - अ॒नाय॑ । त्वा॒ ।  ।  3 ( 47) 

TS 1.4.3.1  
उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । अ॒न्तः । य॒च्छ॒ । म॒घ॒व॒न्निति॑ मघ - व॒न्न् । पा॒हि । सोम᳚म् । उ॒रु॒ष्य । रायः॑ । समिति॑ । इषः॑ । य॒ज॒स्व॒ । अ॒न्तः । ते॒ । द॒धा॒मि॒ । द्यावा॑पृथि॒वी इति॒ द्यावा᳚ - पृ॒थि॒वी । अ॒न्तः । उ॒रु । अ॒न्तरि॑क्षम् । स॒जोषा॒ इति॑ स - जोषाः᳚ । दे॒वैः । अव॑रैः । परैः᳚ । च॒ । अ॒न्त॒र्या॒म इत्य॑न्तः-या॒मे । म॒घ॒व॒न्निति॑ मघ - व॒न्न् । मा॒द॒य॒स्व॒ । स्वाङ्कृ॑तः । अ॒सि॒ । मधु॑मती॒रिति॒ मधु॑ - म॒तीः॒ । नः॒ । इषः॑ । कृ॒धि॒ । विश्वे᳚भ्यः । त्वा॒ । इ॒न्द्रि॒येभ्यः॑ । दि॒व्येभ्यः॑ । पार्त्थि॑वेभ्यः । मनः॑ । त्वा॒ । अ॒ष्टु॒ । उ॒रु । अ॒न्तरि॑क्षम् । अन्विति॑ । इ॒हि॒ । स्वाहा᳚ । त्वा॒ । सु॒भ॒व॒ इति॑ सु - भ॒वः॒ । सूर्या॑य । दे॒वेभ्यः॑( ) । त्वा॒ । म॒री॒चि॒पेभ्य॒ इति॑ मरीचि - पेभ्यः॑ । ए॒षः । ते॒ । योनिः॑ । अ॒पा॒नायेत्य॑प - अ॒नाय॑ । त्वा॒ ।  ।  

TS 1.4.4.1  
एति॑ । वा॒यो॒ इति॑ । भू॒ष॒ । शु॒चि॒पा॒ इति॑ शुचि - पाः॒ । उपेति॑ । नः॒ । स॒हस्र᳚म् । ते॒ । नि॒युत॒ इति॑ नि - युतः॑ । वि॒श्व॒वा॒रेति॑ विश्व - वा॒र॒ ।  । उपो॒ इति॑ । ते॒ । अन्धः॑ । मद्य᳚म् । अ॒या॒मि॒ । यस्य॑ । दे॒व॒ । द॒धि॒षे । पू॒र्व॒पेय॒मिति॑ पूर्व - पेय᳚म् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । वा॒यवे᳚ । त्वा॒ । इन्द्र॑वायू॒ इतीन्द्र॑ - वा॒यू॒ । इ॒मे । सु॒ताः ।  । उपेति॑ । प्रयो॑भि॒रिति॒ प्रयः॑ - भिः॒ । एति॑ । ग॒त॒म् । इन्द॑वः । वा॒म् । उ॒शन्ति॑ । हि ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इ॒न्द्र॒वा॒युभ्या॒मिती᳚न्द्रवा॒यु - भ्या॒म् । त्वा॒ । ए॒षः । ते॒ । योनिः॑ । स॒जोषा᳚भ्या॒मिति॑ स - जोषा᳚भ्याम् । त्वा॒ ।  ।  5 ( 43) 

TS 1.4.5.1  
अ॒यम् । वा॒म् । मि॒त्रा॒व॒रु॒णेति॑ मित्रा - व॒रु॒णा॒ । सु॒तः । सोमः॑ । ऋ॒ता॒वृ॒धेत्यृ॑त - वृ॒धा॒ ।  । मम॑ । इत् । इ॒ह । श्रु॒त॒म् । हव᳚म् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । मि॒त्रावरु॑णाभ्या॒मिति॑ मि॒त्रा - वरु॑णाभ्याम् । त्वा॒ । ए॒षः । ते॒ । योनिः॑ । ऋ॒ता॒युभ्या॒मित्यृ॑ता॒यु - भ्या॒म् । त्वा॒ ।  ।  6 ( 20) 

TS 1.4.6.1  
या । वा॒म् । कशा᳚ । मधु॑म॒तीति॒ मधु॑ - म॒ती॒ । अश्वि॑ना । सू॒नृता॑व॒तीति॑ सू॒नृता᳚ - व॒ती॒ ।  । तया᳚ । य॒ज्ञम् । मि॒मि॒क्ष॒त॒म् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । अ॒श्विभ्या॒मित्य॒श्वि - भ्या॒म् । त्वा॒ । ए॒षः । ते॒ । योनिः॑ । माद्ध्वी᳚भ्याम् । त्वा॒ ।  ।  7 ( 18) 

TS 1.4.7.1  
प्रा॒त॒र्युजा॒विति॑ प्रातः - युजौ᳚ । वीति॑ । मु॒च्ये॒था॒म् । अश्वि॑नौ । एति॑ । इ॒ह । ग॒च्छ॒त॒म् ।  । अ॒स्य । सोम॑स्य । पी॒तये᳚ ।  । उ॒प॒या॒मगृ॑हीत॒ इत्यु॑पया॒म - गृ॒ह॒तः॒ । अ॒सि॒ । अ॒श्विभ्या॒मित्य॒श्वि - भ्या॒म् । त्वा॒ । ए॒षः । ते॒ । योनिः॑ । अ॒श्विभ्या॒मित्य॒श्वि - भ्या॒म् । त्वा॒ ।  ।  8 ( 19) 

TS 1.4.8.1  
अ॒यम् । वे॒नः । चो॒द॒य॒त्॒ । पृश्ञि॑गर्भा॒ इति॒ पृश्ञि॑ - ग॒र्भाः॒ । ज्योति॑र्जरायु॒रिति॒ ज्योतिः॑ - ज॒रा॒युः॒ । रज॑सः । वि॒मान॒ इति॑ वि - माने᳚ ।  । इ॒मम् । अ॒पाम् । सं॒ग॒म इति॑ सं - ग॒मे । सूर्य॑स्य । शिशु᳚म् । न । विप्राः᳚ । म॒तिभि॒रिति॑ म॒ति - भिः॒ । रि॒ह॒न्ति॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । शण्डा॑य । त्वा॒ । ए॒षः । ते॒ । योनिः॑ । वी॒रता᳚म् । पा॒हि॒ ।  ।  9 ( 25) 

TS 1.4.9.1  
तम् । प्र॒त्नथा᳚ । पू॒र्वथा᳚ । वि॒श्वथा᳚ । इ॒मथा᳚ । ज्ये॒ष्ठता॑ति॒मिति॑ ज्ये॒ष्ठ - ता॒ति॒म् । ब॒र्॒.हि॒षद॒मिति॑ बर्.हि - सद᳚म् । सु॒व॒र्विद॒मिति॑ सुवः - विद᳚म् । प्र॒ती॒ची॒नम् । वृ॒जन᳚म् । दो॒ह॒से॒ । गि॒रा । आ॒शुम् । जय॑न्तम् । अन्विति॑ । यासु॑ । वर्ध॑से ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । मर्का॑य । त्वा॒ । ए॒षः । ते॒ । योनिः॑ । प्र॒जा इति॑ प्र - जाः । पा॒हि॒ ।  ।  10 ( 26) 

TS 1.4.10.1  
ये । दे॒वाः॒ । दि॒वि । एका॑दश । स्थ । पृ॒थि॒व्याम् । अधीति॑ । एका॑दश । स्थ । अ॒फ्सु॒षद॒ इत्य॑फ्सु - सदः॑ । म॒हि॒ना । एका॑दश । स्थ । ते । दे॒वाः॒ । य॒ज्ञम् । इ॒मम् । जु॒ष॒द्ध्व॒म् । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । आ॒ग्र॒य॒णः । अ॒सि॒ । स्वा᳚ग्रयण॒ इति॒ सु - आ॒ग्र॒य॒णः॒ । जिन्व॑ । य॒ज्ञम् । जिन्व॑ । य॒ज्ञप॑ति॒मिति॑ य॒ज्ञ - प॒ति॒म् । अ॒भीति॑ । सव॑ना । पा॒हि॒ । विष्णुः॑ । त्वाम् । पा॒तु॒ । विश᳚म् । त्वम् । पा॒हि॒ । इ॒न्द्रि॒येण॑ । ए॒षः । ते॒ । योनिः॑ । विश्वे᳚भ्यः । त्वा॒ । दे॒वेभ्यः॑ ।  ।  11 ( 43) 

TS 1.4.11.1  
त्रिꣳ॒॒शत् । त्रयः॑ । च॒ । ग॒णिनः॑ । रु॒जन्तः॑ । दिव᳚म् । रु॒द्राः । पृ॒थि॒वीम् । च॒ । स॒च॒न्ते॒ ।  । ए॒का॒द॒शासः॑ । अ॒फ्सु॒षद॒ इत्य॑फ्सु-सदः॑ । सु॒तम् । सोम᳚म् । जु॒ष॒न्ता॒म् । सव॑नाय । विश्वे᳚ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । आ॒ग्र॒य॒णः । अ॒सि॒ । स्वा᳚ग्रयण॒ इति॒ सु - आ॒ग्र॒य॒णः॒ । जिन्व॑ । य॒ज्ञम् । जिन्व॑ । य॒ज्ञप॑ति॒मिति॑ य॒ज्ञ - प॒ति॒म् । अ॒भीति॑ । सव॑ना । पा॒हि॒ । विष्णुः॑ । त्वाम् । पा॒तु॒ । विश᳚म् । त्वम् । पा॒हि॒ । इ॒न्द्रि॒येण॑ । ए॒षः । ते॒ । योनिः॑ । विश्वे᳚भ्यः । त्वा॒ । दे॒वेभ्यः॑ ।  ।  12 ( 42) 

TS 1.4.12.1  
उ॒प॒या॒मगृ॑हीत॒ इत्यु॑पया॒म - गृ॒ह॒तः॒ । अ॒सि॒ । इन्द्रा॑य । त्वा॒ । बृ॒हद्व॑त॒ इति॑ बृ॒हत् - व॒ते॒ । वय॑स्वते । उ॒क्था॒युव॒ इत्यु॑क्थ - युवे᳚ । यत् । ते॒ । इ॒न्द्र॒ । बृ॒हत् । वयः॑ । तस्मै᳚ । त्वा॒ । विष्ण॑वे । त्वा॒ । ए॒षः । ते॒ । योनिः॑ । इन्द्रा॑य । त्वा॒ । उ॒क्था॒युव॒ इत्यु॑क्थ - युवे᳚ ।  ।  13 ( 22) 

TS 1.4.13.1  
मू॒र्धान᳚म् । दि॒वः । अ॒र॒तिम् । पृ॒थि॒व्याः । वै॒श्वा॒न॒रम् । ऋ॒ताय॑ । जा॒तम् । अ॒ग्निम् ।  । क॒विम् । स॒म्राज॒मिति॑ सं - राज᳚म् । अति॑थिम् । जना॑नाम् । आ॒सन्न् । एति॑ । पात्र᳚म् । ज॒न॒य॒न्त॒ । दे॒वाः ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । अ॒ग्नये᳚ । त्वा॒ । वै॒श्वा॒न॒राय॑ । ध्रु॒वः । अ॒सि॒ । ध्रु॒वक्षि॑ति॒रिति॑ ध्रु॒व-क्षि॒तिः॒ । ध्रु॒वाणा᳚म् । ध्रु॒वत॑म॒ इति॑ ध्रु॒व - त॒मः॒ । अच्यु॑तानाम् । अ॒च्यु॒त॒क्षित्त॑म॒ इत्य॑च्युत॒क्षित् - त॒मः॒ । ए॒षः । ते॒ । योनिः॑ । अ॒ग्नये᳚ । त्वा॒ । वै॒श्वा॒न॒राय॑ ।  ।  14 ( 35) 

TS 1.4.14.1  
मधुः॑ । च॒ । माध॑वः । च॒ । शु॒क्रः । च॒ । शुचिः॑ । च॒ । नभः॑ । च॒ । न॒भ॒स्यः॑ । च॒ । इ॒षः । च॒ । ऊ॒र्जः । च॒ । सहः॑ । च॒ । स॒ह॒स्यः॑ । च॒ । तपः॑ । च॒ । त॒प॒स्यः॑ । च॒ । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । सꣳ॒॒सर्प॒ इति॑ सं - सर्पः॑ । अ॒सि॒ । अꣳ॒॒ह॒स्प॒त्यायेत्यꣳ॑हः - प॒त्याय॑ । त्वा॒ ।  ।  15 ( 30) 

TS 1.4.15.1  
इन्द्रा᳚ग्नी॒ इतीन्द्र॑ - अ॒ग्नी॒ । एति॑ । ग॒त॒म् । सु॒तम् । गी॒र्भिः । नभः॑ । वरे᳚ण्यम् ।  । अ॒स्य । पा॒त॒म् । धि॒या । इ॒षि॒ता ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इ॒न्द्रा॒ग्निभ्या॒मिती᳚न्द्रा॒ग्नि - भ्या॒म् । त्वा॒ । ए॒षः । ते॒ । योनिः॑ । इ॒न्द्रा॒ग्निभ्या॒मिती᳚न्द्रा॒ग्नि - भ्या॒म् । त्वा॒ ।  ।  16 ( 20) 

TS 1.4.16.1  
ओमा॑सः । च॒र्॒.ष॒णी॒धृ॒त॒ इति॑ चर्.षणि - धृ॒तः॒ । विश्वे᳚ । दे॒वा॒सः॒ । एति॑ । ग॒त॒ ।  । दा॒श्वाꣳसः॑ । दा॒शुषः॑ । सु॒तम् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । विश्वे᳚भ्यः । त्वा॒ । दे॒वेभ्यः॑ । ए॒षः । ते॒ । योनिः॑ । विश्वे᳚भ्यः । त्वा॒ । दे॒वेभ्यः॑ ।  ।  17 ( 20) 

TS 1.4.17.1  
म॒रुत्व॑न्तम् । वृ॒ष॒भम् । वा॒वृ॒धा॒नम् । अक॑वारि॒मित्यक॑वा - अ॒रि॒म् । दि॒व्यम् । शा॒सम् । इन्द्र᳚म् ।  । वि॒श्वा॒साह॒मिति॑ विश्व-साह᳚म् । अव॑से । नूत॑नाय । उ॒ग्रम् । स॒हो॒दामिति॑ सहः - दाम् । इ॒ह । तम् । हु॒वे॒म॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । म॒रुत्व॑ते । ए॒षः । ते॒ । योनिः॑ । इन्द्रा॑य । त्वा॒ । म॒रुत्व॑ते ।  ।  18 ( 26) 

TS 1.4.18.1  
इन्द्र॑ । म॒रु॒त्वः॒ । इ॒ह । पा॒हि॒ । सोम᳚म् । यथा᳚ । शा॒र्या॒ते । अपि॑बः । सु॒तस्य॑ ।  । तव॑ । प्रणी॒तीति॒ प्र - नी॒ती॒ । तव॑ । शू॒र॒ । शर्मन्न्॑ । एति॑ । वि॒वा॒स॒न्ति॒ । क॒वयः॑ । सु॒य॒ज्ञा इति॑ सु - य॒ज्ञाः ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । म॒रुत्व॑ते । ए॒षः । ते॒ । योनिः॑ । इन्द्रा॑य । त्वा॒ । म॒रुत्व॑ते ।  ।  19 ( 29) 

TS 1.4.19.1  
म॒रुत्वान्॑ । इ॒न्द्र॒ । वृ॒ष॒भः । रणा॑य । पिब॑ । सोम᳚म् । अ॒नु॒ष्व॒धमित्य॑नु - स्व॒धम् । मदा॑य ।  । एति॑ । सि॒ञ्च॒स्व॒ । ज॒ठरे᳚ । मद्ध्वः॑ । ऊ॒र्मिम् । त्वम् । राजा᳚ । अ॒सि॒ । प्र॒दिव॒ इति॑ प्र - दिवः॑ । सु॒ताना᳚म् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । म॒रुत्व॑ते । ए॒षः । ते॒ । योनिः॑ । इन्द्रा॑य । त्वा॒ । म॒रुत्व॑ते ।  ।  20 ( 29) 

TS 1.4.20.1  
म॒हान् । इन्द्रः॑ । यः । ओज॑सा । प॒र्जन्यः॑ । वृ॒ष्टि॒मानिति॑ वृष्टि-मान् । इ॒व॒ ।  । स्तोमैः᳚ । व॒थ्सस्य॑ । वा॒वृ॒धे॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । म॒हे॒न्द्रायेति॑ महा - इ॒न्द्राय॑ । त्वा॒ । ए॒षः । ते॒ । योनिः॑ । म॒हे॒न्द्रायेति॑ महा - इ॒न्द्राय॑ । त्वा॒ ।  ।  21 ( 19) 

TS 1.4.21.1  
म॒हान् । इन्द्रः॑ । नृ॒वदिति॑ नृ - वत् । एति॑ । च॒र्॒.ष॒णि॒प्रा इति॑ चर्.षणि - प्राः । उ॒त । द्वि॒बर्.हा॒ इति॑ द्वि - बर्.हाः᳚ । अ॒मि॒नः । सहो॑भि॒रिति॒ सहः॑ - भिः॒ ।  । अ॒स्म॒द्रिय॒गित्य॑स्म - द्रिय॑क् । वा॒वृ॒धे॒ । वी॒र्या॑य । उ॒रुः । पृ॒थुः । सुकृ॑त॒ इति॒ सु - कृ॒तः॒ । क॒र्तृभि॒रिति॑ क॒र्तृ - भिः॒ । भू॒त् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । म॒हे॒न्द्रायेति॑ महा - इ॒न्द्राय॑ । त्वा॒ । ए॒षः । ते॒ । योनिः॑ । म॒हे॒न्द्रायेति॑ महा - इ॒न्द्राय॑ । त्वा॒ ।  ।  22 ( 26) 

TS 1.4.22.1  
क॒दा । च॒न । स्त॒रीः । अ॒सि॒ । न । इ॒न्द्र॒ । स॒श्च॒सि॒ । दा॒शुषे᳚ ।  । उपो॒पेत्युप॑ - उ॒प॒ । इत् । नु । म॒घ॒व॒न्निति॑ मघ - व॒न्न्॒ । भूयः॑ । इत् । नु । ते॒ । दान᳚म् । दे॒वस्य॑ । पृ॒च्य॒ते॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । आ॒दि॒त्येभ्यः॑ । त्वा॒ ।  । क॒दा । च॒न । प्रेति॑ । यु॒च्छ॒सि॒ । उ॒भे इति॑ । नीति॑ । पा॒सि॒ । जन्म॑नी॒ इति॑ ।  । तुरी॑य । आ॒दि॒त्य॒ । सव॑नम् । ते॒ । इ॒न्द्रि॒यम् । एति॑ । त॒स्थौ॒ । अ॒मृत᳚म् । दि॒वि ।  । य॒ज्ञः । दे॒वाना᳚म् । प्रतीति॑ । ए॒ति॒ । सु॒म्नम् । आदि॑त्यासः । भव॑त । मृ॒ड॒यन्तः॑ ।  । एति॑ । वः॒ ( ) । अ॒र्वाची᳚ । सु॒म॒तिरिति॑ सु - म॒तिः । व॒वृ॒त्या॒त् । अꣳ॒॒होः । चि॒त् । या । व॒रि॒वो॒वित्त॒रेति॑ वरिवो॒वित् - त॒रा॒ । अस॑त् ।  । विव॑स्वः । आ॒दि॒त्य॒ । ए॒षः । ते॒ । सो॒म॒पी॒थ इति॑ सोम - पी॒थः । तेन॑ । म॒न्द॒स्व॒ । तेन॑ । तृ॒प्य॒ । तृ॒प्यास्म॑ । ते॒ । व॒यम् । त॒र्प॒यि॒तारः॑ । या । दि॒व्या । वृष्टिः॑ । तया᳚ । त्वा॒ । श्री॒णा॒मि॒ ।  ।  23 ( 77) 

TS 1.4.23.1  
वा॒मम् । अ॒द्य । स॒वि॒तः॒ । वा॒मम् । उ॒ । श्वः । दि॒वेदि॑व॒ इति॑ दि॒वे - दि॒वे॒ । वा॒मम् । अ॒स्मभ्य॒मित्य॒स्म - भ्य॒म् । सा॒वीः॒ ।  । वा॒मस्य॑ । हि । क्षय॑स्य । दे॒व॒ । भूरेः᳚ । अ॒या । धि॒या । वा॒म॒भाज॒ इति॑ वाम - भाजः॑ । स्या॒म॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । दे॒वाय॑ । त्वा॒ । स॒वि॒त्रे ।  ।  24 ( 24) 

TS 1.4.24.1  
अद॑ब्धेभिः । स॒वि॒तः॒ । पा॒युभि॒रिति॑ पा॒यु - भिः॒ । त्वम् । शि॒वेभिः॑ । अ॒द्य । परीति॑ । पा॒हि॒ । नः॒ । गय᳚म् ।  । हिर॑ण्यजिह्व॒ इति॒ हिर॑ण्य - जि॒ह्वः॒ । सु॒वि॒ताय॑ । नव्य॑से । रक्ष॑ । माकिः॑ । नः॒ । अ॒घशꣳ॑स॒ इत्य॒घ - शꣳ॒॒सः॒ । ई॒श॒त॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । दे॒वाय॑ । त्वा॒ । स॒वि॒त्रे ।  ।  25 ( 23) 

TS 1.4.25.1  
हिर॑ण्यपाणि॒मिति॒ हिर॑ण्य - पा॒णि॒म् । ऊ॒तये᳚ । स॒वि॒तार᳚म् । उपेति॑ । ह्व॒ये॒ ।  । सः । चेत्ता᳚ । दे॒वता᳚ । प॒दम् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । दे॒वाय॑ । त्वा॒ । स॒वि॒त्रे ।  ।  26 ( 14) 

TS 1.4.26.1  
सु॒शर्मेति॑ सु - शर्मा᳚ । अ॒सि॒ । सु॒प्र॒ति॒ष्ठा॒न इति॑ सु - प्र॒ति॒ष्ठा॒नः । बृ॒हत् । उ॒क्षे । नमः॑ । ए॒षः । ते॒ । योनिः॑ । विश्वे᳚भ्यः । त्वा॒ । दे॒वेभ्यः॑ ।  ।  27 ( 12) 

TS 1.4.27.1  
बृह॒स्पति॑सुत॒स्येति॒ बृह॒स्पति॑ - सु॒त॒स्य॒ । ते॒ । इ॒न्दो॒ इति॑ । इ॒न्द्रि॒याव॑त॒ इती᳚न्द्रि॒य - व॒तः॒ । पत्नी॑वन्त॒मिति॒ पत्नी᳚ - व॒न्त॒म् । ग्रह᳚म् । गृ॒ह्णा॒मि॒ । अग्ना(3) इ । पत्नी॒वा(3) इति॒ पत्नी᳚ - वा(3)ः । स॒जूरिति॑ स - जूः । दे॒वेन॑ । त्वष्ट्रा᳚ । सोम᳚म् । पि॒ब॒ । स्वाहा᳚ ।  ।  28 ( 15) 

TS 1.4.28.1  
हरिः॑ । अ॒सि॒ । हा॒रि॒यो॒ज॒न इति॑ हारि - यो॒ज॒नः । हर्योः᳚ । स्था॒ता । वज्र॑स्य । भ॒र्ता । पृश्नेः᳚ । प्रे॒ता । तस्य॑ । ते॒ । दे॒व॒ । सो॒म॒ । इ॒ष्टय॑जुष॒ इती॒ष्ट - य॒जु॒षः॒ । स्तु॒तस्तो॑म॒स्येति॑ स्तु॒त - स्तो॒म॒स्य॒ । श॒स्तोक्थ॒स्येति॑ श॒स्त - उ॒क्थ॒स्य॒ । हरि॑वन्त॒मिति॒ हरि॑ - व॒न्त॒म् । ग्रह᳚म् । गृ॒ह्णा॒मि॒ । ह॒रीः । स्थ॒ । हर्योः᳚ । धा॒नाः । स॒हसो॑मा॒ इति॑ स॒ह - सो॒माः॒ । इन्द्रा॑य । स्वाहा᳚ ।  ।  29 ( 26) 

TS 1.4.29.1  
अग्ने᳚ । आयूꣳ॑षि । प॒व॒से॒ । एति॑ । सु॒व॒ । ऊर्ज᳚म् । इष᳚म् । च॒ । नः॒ ।  । आ॒रे । बा॒ध॒स्व॒ । दु॒च्छुना᳚म् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । अ॒ग्नये᳚ । त्वा॒ । तेज॑स्वते । ए॒षः । ते॒ । योनिः॑ । अ॒ग्नये᳚ । त्वा॒ । तेज॑स्वते ।  ।  30 ( 23) 

TS 1.4.30.1  
उ॒त्तिष्ठ॒न्नित्यु॑त् - तिष्ठन्न्॑ । ओज॑सा । स॒ह । पी॒त्वा । शिप्रे॒ इति॑ । अ॒वे॒प॒यः॒ ।  । सोम᳚म् । इ॒न्द्र॒ । च॒मू इति॑ । सु॒तम् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । ओज॑स्वते । ए॒षः । ते॒ । योनिः॑ । इन्द्रा॑य । त्वा॒ । ओज॑स्वते ।  ।  31 ( 21) 

TS 1.4.31.1  
त॒रणिः॑ । वि॒श्वद॑र्.शत॒ इति॑ वि॒श्व - द॒र्.॒श॒तः॒ । ज्यो॒ति॒ष्कृदिति॑ ज्योतिः - कृत् । अ॒सि॒ । सू॒र्य॒ ।  । विश्व᳚म् । एति॑ । भा॒सि॒ । रो॒च॒नम् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । सूर्या॑य । त्वा॒ । भ्राज॑स्वते । ए॒षः । ते॒ । योनिः॑ । सूर्या॑य । त्वा॒ । भ्राज॑स्वते ।  ।  32 ( 20) 

TS 1.4.32.1  
एति॑ । प्या॒य॒स्व॒ । म॒दि॒न्त॒म॒ । सोम॑ । विश्वा॑भिः । ऊ॒तिभि॒रित्यू॒ति - भिः॒ ।  । भव॑ । नः॒ । स॒प्रथ॑स्तम॒ इति॑ स॒प्रथः॑ - त॒मः॒ ।  ।  33 ( 9) 

TS 1.4.33.1  
ई॒युः । ते । ये । पूर्व॑तरा॒मिति॒ पूर्व॑ - त॒रा॒म् । अप॑श्यन्न् । व्यु॒च्छन्ती॒मिति॑ वि - उ॒च्छन्ती᳚म् । उ॒षस᳚म् । मर्त्या॑सः ।  । अ॒स्माभिः॑ । उ॒ । नु । प्र॒ति॒चक्ष्येति॑ प्रति - चक्ष्या᳚ । अ॒भू॒त् । ओ इति॑ । ते । य॒न्ति॒ । ये । अ॒प॒रीषु॑ । पश्यान्॑ ।  ।  34 ( 19) 

TS 1.4.34.1  
ज्योति॑ष्मतीम् । त्वा॒ । सा॒द॒या॒मि॒ । ज्यो॒ति॒ष्कृत॒मिति॑ ज्योतिः-कृत᳚म् । त्वा॒ । सा॒द॒या॒मि॒ । ज्यो॒ति॒र्विद॒मिति॑ ज्योतिः - विद᳚म् । त्वा॒ । सा॒द॒या॒मि॒ । भास्व॑तीम् । त्वा॒ । सा॒द॒या॒मि॒ । ज्वल॑न्तीम् । त्वा॒ । सा॒द॒या॒मि॒ । म॒ल्म॒ला॒भव॑न्ती॒मिति॑ मल्मला - भव॑न्तीम् । त्वा॒ । सा॒द॒या॒मि॒ । दीप्य॑मानाम् । त्वा॒ । सा॒द॒या॒मि॒ । रोच॑मानाम् । त्वा॒ । सा॒द॒या॒मि॒ । अज॑स्राम् । त्वा॒ । सा॒द॒या॒मि॒ । बृ॒हज्ज्यो॑तिष॒मिति॑ बृ॒हत् - ज्यो॒ति॒ष॒म् । त्वा॒ । सा॒द॒या॒मि॒ । बो॒धय॑न्तीम् । त्वा॒ । सा॒द॒या॒मि॒ । जाग्र॑तीम् । त्वा॒ । सा॒द॒या॒मि॒ ।  ।  35 ( 36) 

TS 1.4.35.1  
प्र॒या॒सायेति॑ प्र - या॒साय॑ । स्वाहा᳚ । आ॒या॒सायेत्या᳚ - या॒साय॑ । स्वाहा᳚ । वि॒या॒सायेति॑ वि - या॒साय॑ । स्वाहा᳚ । स॒म्ॅया॒सायेति॑ सं - या॒साय॑ । स्वाहा᳚ । उ॒द्या॒सायेत्यु॑त् - या॒साय॑ । स्वाहा᳚ । अ॒व॒या॒सायेत्य॑व - या॒साय॑ । स्वाहा᳚ । शु॒चे । स्वाहा᳚ । शोका॑य । स्वाहा᳚ । त॒प्य॒त्वै । स्वाहा᳚ । तप॑ते । स्वाहा᳚ । ब्र॒ह्म॒ह॒त्याया॒ इति॑ ब्रह्म - ह॒त्यायै᳚ । स्वाहा᳚ । सर्व॑स्मै । स्वाहा᳚ ।  ।  36 ( 24) 

TS 1.4.36.1  
चि॒त्तम् । स॒न्ता॒नेनेति॑ सं - ता॒नेन॑ । भ॒वम् । य॒क्ना । रु॒द्रम् । तनि॑म्ना । प॒शु॒पति॒मिति॑ पशु - पति᳚म् । स्थू॒ल॒हृ॒द॒येनेति॑ स्थूल - हृ॒द॒येन॑ । अ॒ग्निम् । हृद॑येन । रु॒द्रम् । लोहि॑तेन । श॒र्वम् । मत॑स्नाभ्याम् । म॒हा॒दे॒वमिति॑ महा - दे॒वम् । अ॒न्तःपा᳚र्श्वे॒नेत्य॒न्तः - पा॒र्श्वे॒न॒ । ओ॒षि॒ष्ठ॒हन॒मित्यो॑षिष्ठ - हन᳚म् । शि॒ङ्गी॒नि॒को॒श्या᳚भ्या॒मिति॑ शिङ्गी - नि॒को॒श्या᳚भ्याम् ।  ।  

TS 1.4.37.1  
एति॑ । ति॒ष्ठ॒ । वृ॒त्र॒ह॒न्निति॑ वृत्र - ह॒न्न् । रथ᳚म् । यु॒क्ता । ते॒ । ब्रह्म॑णा । हरी॒ इति॑ ।  । अ॒र्वा॒चीन᳚म् । स्विति॑ । ते॒ । मनः॑ । ग्रावा᳚ । कृ॒णो॒तु॒ । व॒ग्नुना᳚ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने᳚ । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने᳚ ।  ।  38 ( 26) 

TS 1.4.38.1  
इन्द्र᳚म् । इत् । हरी॒ इति॑ । व॒ह॒तः॒ । अप्र॑तिधृष्टशवस॒मित्यप्र॑तिधृष्ट - श॒व॒स॒म् । ऋषी॑णाम् । च॒ । स्तु॒तीः । उपेति॑ । य॒ज्ञम् । च॒ । मानु॑षाणाम् ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने᳚ । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने᳚ ।  ।  39 ( 23) 

TS 1.4.39.1  
असा॑वि । सोमः॑ । इ॒न्द्र॒ । ते॒ । शवि॑ष्ठ । धृ॒ष्णो॒ । एति॑ । ग॒हि॒ ।  । एति॑ । त्वा॒ । पृ॒ण॒क्तु॒ । इ॒न्द्रि॒यम् । रजः॑ । सूर्य᳚म् । न । र॒श्मिभि॒रिति॑ र॒श्मि - भिः॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने᳚ । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने᳚ ।  ।  40 ( 27) 

TS 1.4.40.1  
सर्व॑स्य । प्र॒ति॒शीव॒रीति॑ प्रति - शीव॑री । भूमिः॑ । त्वा॒ । उ॒पस्थ॒ इत्यु॒प - स्थे॒ । एति॑ । अ॒धि॒त॒ ।  । स्यो॒ना । अ॒स्मै॒ । सु॒षदेति॑ सु - सदा᳚ । भ॒व॒ । यच्छ॑ । अ॒स्मै॒ । शर्म॑ । स॒प्रथा॒ इति॑ स-प्रथाः᳚ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने᳚ । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने᳚ ।  ।  41 ( 26) 

TS 1.4.41.1  
म॒हान् । इन्द्रः॑ । वज्र॑बाहु॒रिति॒ वज्र॑ - बा॒हुः॒ । षो॒ड॒शी । शर्म॑ । य॒च्छ॒तु॒ ।  । स्व॒स्ति । नः॒ । म॒घवेति॑ म॒घ - वा॒ । क॒रो॒तु॒ । हन्तु॑ । पा॒प्मान᳚म् । यः । अ॒स्मान् । द्वेष्टि॑ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने᳚ । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने᳚ ।  ।  42 ( 26) 

TS 1.4.42.1  
स॒जोषा॒ इति॑ स - जोषाः᳚ । इ॒न्द्र॒ । सग॑ण॒ इति॒ स - ग॒णः॒ । म॒रुद्भि॒रिति॑ म॒रुत् - भिः॒ । सोम᳚म् । पि॒ब॒ । वृ॒त्र॒ह॒न्निति॑ वृत्र - ह॒न्न् । शू॒र॒ । वि॒द्वान् ।  । ज॒हि । शत्रून्॑ । अपेति॑ । मृधः॑ । नु॒द॒स्व॒ । अथ॑ । अभ॑यम् । कृ॒णु॒हि॒ । वि॒श्वतः॑ । नः॒ ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । षो॒ड॒शिने᳚ । ए॒षः । ते॒ । योनिः॑ । इन्द्रा॑य । त्वा॒ । षो॒ड॒शिने᳚ ।  ।  43 ( 30) 

TS 1.4.43.1  
उदिति॑ । उ॒ । त्यम् । जा॒तवे॑दस॒मिति॑ जा॒त - वे॒द॒स॒म् । दे॒वम् । व॒ह॒न्ति॒ । के॒तवः॑ ।  । दृ॒शे । विश्वा॑य । सूर्य᳚म् ।  । चि॒त्रम् । दे॒वाना᳚म् । उदिति॑ । अ॒गा॒त् । अनी॑कम् । चक्षुः॑ । मि॒त्रस्य॑ । वरु॑णस्य । अ॒ग्नेः ।  । ऐति॑ । अ॒प्राः॒ । द्यावा॑पृथि॒वी इति॒ द्यावा᳚ - पृ॒थि॒वी । अ॒न्तरि॑क्षम् । सूर्यः॑ । आ॒त्मा । जग॑तः । त॒स्थुषः॑ । च॒ ।  । अग्ने᳚ । नय॑ । सु॒पथेति॑ सु - पथा᳚ । रा॒ये । अ॒स्मान् । विश्वा॑नि । दे॒व॒ । व॒युना॑नि । वि॒द्वान् ।  । यु॒यो॒धि । अ॒स्मत् । जु॒हु॒रा॒णम् । एनः॑ । भूयि॑ष्ठाम् । ते॒ । नम॑उक्ति॒मिति॒ नमः॑ - उ॒क्ति॒म् । वि॒धे॒म॒ ।  । दिव᳚म् । ग॒च्छ॒ । सुवः॑ । प॒त॒ । रू॒पेण॑ ।  44 ( 50) 

TS 1.4.43.2  
वः॒ । रू॒पम् । अ॒भि । एति॑ । ए॒मि॒ । वय॑सा । वयः॑ ।  । तु॒थः । वः॒ । वि॒श्ववे॑दा॒ इति॑ वि॒श्व - वे॒दाः॒ । वीति॑ । भ॒ज॒तु॒ । वर्.षि॑ष्ठे । अधीति॑ । नाके᳚ ।  । ए॒तत् । ते॒ । अ॒ग्ने॒ । राधः॑ । एति॑ । ए॒ति॒ । सोम॑च्युत॒मिति॒ सोम॑ - च्यु॒त॒म् । तत् । मि॒त्रस्य॑ । प॒था । न॒य॒ । ऋ॒तस्य॑ । प॒था । प्रेति॑ । इ॒त॒ । च॒न्द्रद॑क्षिणा॒ इति॑ च॒न्द्र - द॒क्षि॒णाः॒ । य॒ज्ञस्य॑ । प॒था । सु॒वि॒ता । नय॑न्तीः । ब्रा॒ह्म॒णम् । अ॒द्य । रा॒द्ध्या॒स॒म् । ऋषि᳚म् । आ॒र्.॒षे॒यम् । पि॒तृ॒मन्त॒मिति॑ पितृ - मन्त᳚म् । पै॒तृ॒म॒त्यमिति॑ पैतृ - म॒त्यम् । सु॒धातु॑दक्षिण॒मिति॑ सु॒धातु॑ - द॒क्षि॒ण॒म् । वीति॑ । सुवः॑ । पश्य॑ । वीति॑ । अ॒न्तरि॑क्षम् । यत॑स्व । स॒द॒स्यैः᳚ ( ) । अ॒स्मद्दा᳚त्रा॒ इत्य॒स्मत् - दा॒त्राः॒ । दे॒व॒त्रेति॑ देव - त्रा । ग॒च्छ॒त॒ । मधु॑मती॒रिति॒ मधु॑ - म॒तीः॒ । प्र॒दा॒तार॒मिति॑ प्र - दा॒तार᳚म् । एति॑ । वि॒श॒त॒ । अन॑वहा॒येत्यन॑व - हा॒य॒ । अ॒स्मान् । दे॒व॒याने॒नेति॑ देव - याने॑न । प॒था । इ॒त॒ । सु॒कृता॒मिति॑ सु - कृता᳚म् । लो॒के । सी॒द॒त॒ । तत् । नः॒ । सꣳ॒॒स्कृ॒तम् ।  ।  45 ( 68) 

TS 1.4.44.1  
धा॒ता । रा॒तिः । स॒वि॒ता । इ॒दम् । जु॒ष॒न्ता॒म् । प्र॒जाप॑ति॒रिति॑ प्र॒जा - प॒तिः॒ । नि॒धि॒पति॒रिति॑ निधि - पतिः॑ । नः॒ । अ॒ग्निः ।  । त्वष्टा᳚ । विष्णुः॑ । प्र॒जयेति॑ प्र - जया᳚ । सꣳ॒॒र॒रा॒ण इति॑ सं-र॒रा॒णः । यज॑मानाय । द्रवि॑णम् । द॒धा॒तु॒ ।  । समिति॑ । इ॒न्द्र॒ । नः॒ । मन॑सा । ने॒षि॒ । गोभिः॑ । समिति॑ । सू॒रिभि॒रिति॑ सू॒रि - भिः॒ । म॒घ॒व॒न्निति॑ मघ - व॒न्न् । समिति॑ । स्व॒स्त्या ।  । समिति॑ । ब्रह्म॑णा । दे॒वकृ॑त॒मिति॑ दे॒व - कृ॒त॒म् । यत् । अस्ति॑ । समिति॑ । दे॒वाना᳚म् । सु॒म॒त्येति॑ सु - म॒त्या । य॒ज्ञिया॑नाम् ।  । समिति॑ । वर्च॑सा । पय॑सा । समिति॑ । त॒नूभिः॑ । अग॑न्महि । मन॑सा । समिति॑ । शि॒वेन॑ ।  । त्वष्टा᳚ । नः॒ । अत्र॑ । वरि॑वः । कृ॒णो॒तु॒ ।  46 ( 50) 

TS 1.4.44.2  
अन्विति॑ । मा॒र्ष्टु॒ । त॒नुवः॑ । यत् । विलि॑ष्ट॒मिति॒ वि - लि॒ष्ट॒म् ।  । यत् । अ॒द्य । त्वा॒ । प्र॒य॒तीति॑ प्र - य॒ति । य॒ज्ञे । अ॒स्मिन्न् । अग्ने᳚ । होता॑रम् । अवृ॑णीमहि । इ॒ह ।  । ऋध॑क् । अ॒या॒ट् । ऋध॑क् । उ॒त । अश॑मिष्ठाः । प्र॒जा॒नन्निति॑ प्र - जा॒नन्न् । य॒ज्ञम् । उपेति॑ । या॒हि॒ । वि॒द्वान् ।  । स्व॒गेति॑ स्व - गा । वः॒ । दे॒वाः॒ । सद॑नम् । अ॒क॒र्म॒ । ये । आ॒ज॒ग्मेत्या᳚ - ज॒ग्म । सव॑ना । इ॒दम् । जु॒षा॒णाः ।  । ज॒क्षि॒वाꣳसः॑ । प॒पि॒वाꣳसः॑ । च॒ । विश्वे᳚ । अ॒स्मे इति॑ । ध॒त्त॒ । व॒स॒वः॒ । वसू॑नि ।  । यान् । एति॑ । अव॑हः । उ॒श॒तः । दे॒व॒ । दे॒वान् । तान् ।  47 ( 50) 

TS 1.4.44.3  
प्रेति॑ । ई॒र॒य॒ । स्वे । अ॒ग्ने॒ । स॒धस्थ॒ इति॑ स॒ध - स्थे॒ ।  । वह॑मानाः । भर॑माणाः । ह॒वीꣳषि॑ । वसु᳚म् । घ॒र्मम् । दिव᳚म् । एति॑ । ति॒ष्ठ॒त॒ । अनु॑ ।  । यज्ञ॑ । य॒ज्ञम् । ग॒च्छ॒ । य॒ज्ञप॑ति॒मिति॑ य॒ज्ञ - प॒ति॒म् । ग॒च्छ॒ । स्वाम् । योनि᳚म् । ग॒च्छ॒ । स्वाहा᳚ । ए॒षः । ते॒ । य॒ज्ञः । य॒ज्ञ॒प॒त॒ इति॑ यज्ञ - प॒ते॒ । स॒हसू᳚क्तवाक॒ इति॑ स॒हस᳚क्त - वा॒कः॒ । सु॒वीर॒ इति॑ सु - वीरः॑ । स्वाहा᳚ । देवाः᳚ । गा॒तु॒वि॒द॒ इति॑ गातु - वि॒दः॒ । गा॒तुम् । वि॒त्त्वा । गा॒तुम् । इ॒त॒ । मन॑सः । प॒ते॒ । इ॒मम् । नः॒ । दे॒व॒ । दे॒वेषु॑ । य॒ज्ञम् । स्वाहा᳚ । वा॒चि । स्वाहा᳚ । वाते᳚ । धाः॒ ।  ।  48 ( 48) 

TS 1.4.45.1  
उ॒रुम् । हि । राजा᳚ । वरु॑णः । च॒कार॑ । सूर्या॑य । पन्था᳚म् । अन्वे॑त॒वा इत्यनु॑ - ए॒त॒वै । उ॒ ।  । अ॒पदे᳚ । पादा᳚ । प्रति॑धातव॒ इति॒ प्रति॑-धा॒त॒वे॒ । अ॒कः॒ । उ॒त । अ॒प॒व॒क्तेत्य॑प - व॒क्ता । हृ॒द॒या॒विध॒ इति॑ हृदय - विधः॑ । चि॒त् ।  । श॒तम् । ते॒ । रा॒ज॒न्न् । भि॒षजः॑ । स॒हस्र᳚म् । उ॒र्वी । गं॒भी॒रा । सु॒म॒तिरिति॑ सु - म॒तिः । ते॒ । अ॒स्तु॒ ।  । बाध॑स्व । द्वेषः॑ । निर्.ऋ॑ति॒मिति॒ निः - ऋ॒ति॒म् । प॒रा॒चैः । कृ॒तम् । चि॒त् । एनः॑ । प्रेति॑ । मु॒मु॒ग्धि॒ । अ॒स्मत् ।  । अ॒भिष्ठि॑त॒ इत्य॒भि - स्थि॒तः॒ । वरु॑णस्य । पाशः॑ । अ॒ग्नेः । अनी॑कम् । अ॒पः । एति॑ । वि॒वे॒श॒ ।  । अपा᳚म् । न॒पा॒त् । प्र॒ति॒रक्ष॒न्निति॑ प्रति - रक्षन्न्॑ । अ॒सु॒र्य᳚म् । दमे॑दम॒ इति॒ दमे᳚ - द॒मे॒ ।  49 ( 50) 

TS 1.4.45.2  
स॒मिध॒मिति॑ सं - इध᳚म् । य॒क्षि॒ । अ॒ग्ने॒ ।  । प्रतीति॑ । ते॒ । जि॒ह्वा । घृ॒तम् । उदिति॑ । च॒र॒ण्ये॒त् । स॒मु॒द्रे । ते॒ । हृद॑यम् । अ॒फ्स्वित्य॑प् - सु । अ॒न्तः ।  । समिति॑ । त्वा॒ । वि॒श॒न्तु॒ । ओष॑धीः । उ॒त । आपः॑ । य॒ज्ञस्य॑ । त्वा॒ । य॒ज्ञ॒प॒त॒ इति॑ यज्ञ - प॒ते॒ । ह॒विर्भि॒रिति॑ ह॒विः - भिः॒ ।  । सू॒क्त॒वा॒क इति॑ सूक्त - वा॒के । न॒मो॒वा॒क इति॑ नमः - वा॒के । वि॒धे॒म॒ । अव॑भृ॒थेत्यव॑ - भृ॒थ॒ । नि॒च॒ङ्कु॒णेति॑ नि - च॒ङ्कु॒ण॒ । नि॒चे॒रुरिति॑ नि - चे॒रुः । अ॒सि॒ । नि॒च॒ङ्कु॒णेति॑ नि - च॒ङ्कु॒ण॒ । अवेति॑ । दे॒वैः । दे॒वकृ॑त॒मिति॑ दे॒व - कृ॒त॒म् । एनः॑ । अ॒या॒ट् । अवेति॑ । मर्त्यैः᳚ । मर्त्य॑कृत॒मिति॒ मर्त्य॑ - कृ॒त॒म् । उ॒रोः । एति॑ । नः॒ । दे॒व॒ । रि॒षः । पा॒हि॒ । सु॒मि॒त्रा इति॑ सु - मि॒त्राः । नः॒ । आपः॑ । ओष॑धयः ।  50 ( 50) 

TS 1.4.45.3  
स॒न्तु॒ । दु॒र्मि॒त्रा इति॑ दुः-मि॒त्राः । तस्मै᳚ । भू॒या॒सुः॒ । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । देवीः᳚ । आ॒पः॒ । ए॒षः । वः॒ । गर्भः॑ । तम् । वः॒ । सुप्री॑त॒मिति॒ सु - प्री॒त॒म् । सुभृ॑त॒मिति॒ सु - भृ॒त॒म् । अ॒क॒र्म॒ । दे॒वेषु॑ । नः॒ । सु॒कृत॒ इति॑ सु-कृतः॑ । ब्रू॒ता॒त् । प्रति॑युत॒ इति॒ प्रति॑ - यु॒तः॒ । वरु॑णस्य । पाशः॑ । प्रत्य॑स्त॒ इति॒ प्रति॑ - अ॒स्तः॒ । वरु॑णस्य । पाशः॑ । एधः॑ । अ॒सि॒ । ए॒धि॒षी॒महि॑ । स॒मिदिति॑ सम् - इत् । अ॒सि॒ । तेजः॑ । अ॒सि॒ । तेजः॑ । मयि॑ । धे॒ह॒ । अ॒पः । अन्विति॑ । अ॒चा॒रि॒ष॒म् । रसे॑न । समिति॑ । अ॒सृ॒क्ष्म॒हि॒ । पय॑स्वान् । अ॒ग्ने॒ । एति॑ ( ) । अ॒ग॒म॒म् । तम् । मा॒ । समिति॑ । सृ॒ज॒ । वर्च॑सा ।  ।  51 ( 56) 

TS 1.4.46.1  
यः । त्वा॒ । हृ॒दा । की॒रिणा᳚ । मन्य॑मानः । अम॑र्त्यम् । मर्त्यः॑ । जोह॑वीमि ।  । जात॑वेद॒ इति॒ जात॑ - वे॒दः॒ । यशः॑ । अ॒स्मासु॑ । धे॒हि॒ । प्र॒जाभि॒रिति॑ प्र - जाभिः॑ । अ॒ग्ने॒ । अ॒मृ॒त॒त्वमित्य॑मृत - त्वम् । अ॒श्या॒म् ।  । यस्मै᳚ । त्वम् । सु॒कृत॒ इति॑ सु - कृते᳚ । जा॒त॒वे॒द॒ इति॑ जात-वे॒दः॒ । उ । लो॒कम् । अ॒ग्ने॒ । कृ॒णवः॑ । स्यो॒नम् ।  । अ॒श्विन᳚म् । सः । पु॒त्रिण᳚म् । वी॒रव॑न्त॒मिति॑ वी॒र - व॒न्त॒म् । गोम॑न्त॒मिति॒ गो - म॒न्त॒म् । र॒यिम् । न॒श॒ते॒ । स्व॒स्ति ।  । त्वे इति॑ । स्विति॑ । पु॒त्र॒ । श॒व॒सः॒ । अवृ॑त्रन्न् । काम॑कातय॒ इति॒ काम॑ - का॒त॒यः॒ ।  । न । त्वाम् । इ॒न्द्र॒ । अतीति॑ । रि॒च्य॒ते॒ ।  । उ॒क्थौ॑क्थ॒ इत्यु॒क्थे - उ॒क्थे॒ । सोमः॑ । इन्द्र᳚म् । म॒मा॒द॒ । नी॒थेनी॑थ॒ इति॑ नी॒थे - नी॒थे॒ । म॒घवा॑न॒मिति॑ म॒घ - वा॒न॒म् ।  52 ( 50) 

TS 1.4.46.2  
सु॒तासः॑ ।  । यत् । ई॒म् । स॒बाध॒ इति॑ स - बाधः॑ । पि॒तर᳚म् । न । पु॒त्राः । स॒मा॒नद॑क्षा॒ इति॑ समा॒न-द॒क्षाः॒ । अव॑से । हव॑न्ते ।  । अग्ने᳚ । रसे॑न । तेज॑सा । जात॑वेद॒ इति॒ जात॑ - वे॒दः॒ । वीति॑ । रो॒च॒से॒ ।  । र॒क्षो॒हेति॑ रक्षः - हा । अ॒मी॒व॒चात॑न॒ इत्य॑मीव - चात॑नः ।  । अ॒पः । अन्विति॑ । अ॒चा॒रि॒ष॒म् । रसे॑न । समिति॑ । अ॒सृ॒क्ष्म॒हि॒ ।  । पय॑स्वान् । अ॒ग्ने॒ । एति॑ । अ॒ग॒म॒म् । तम् । मा॒ । समिति॑ । सृ॒ज॒ । वर्च॑सा ।  । वसुः॑ । वसु॑पति॒रिति॒ वसु॑ - प॒तिः॒ । हिक᳚म् । असि॑ । अ॒ग्ने॒ । वि॒भाव॑सु॒रिति॑ वि॒भा - व॒सुः॒ ।  । स्याम॑ । ते॒ । सु॒म॒ताविति॑ सु-म॒तौ । अपि॑ ।  । त्वाम् । अ॒ग्ने॒ । वसु॑पति॒मिति॒ वसु॑ - प॒ति॒म् । वसू॑नाम् । अ॒भि । प्रेति॑ । म॒न्दे॒ ।  53 ( 50) 

TS 1.4.46.3  
अ॒द्ध्व॒रेषु॑ । रा॒ज॒न्न् ।  । त्वया᳚ । वाज᳚म् । वा॒ज॒यन्त॒ इति॑ वाज - यन्तः॑ । ज॒ये॒म॒ । अ॒भीति॑ । स्या॒म॒ । पृ॒थ्सु॒तीः । मर्त्या॑नाम् ।  । त्वाम् । अ॒ग्ने॒ । वा॒ज॒सात॑म॒मिति॑ वाज - सात॑मम् । विप्राः᳚ । व॒र्ध॒न्ति॒ । सुष्टु॑त॒मिति॒ सु - स्तु॒त॒म् ।  । सः । नः॒ । रा॒स्व॒ । सु॒वीर्य॒मिति॑ सु - वीर्य᳚म् ।  । अ॒यम् । नः॒ । अ॒ग्निः । वरि॑वः । कृ॒णो॒तु॒ । अ॒यम् । मृधः॑ । पु॒रः । ए॒तु॒ । प्र॒भि॒न्दन्निति॑ प्र - भि॒न्दन्न् ।  । अ॒यम् । शत्रून्॑ । ज॒य॒तु॒ । जर्.हृ॑षाणः । अ॒यम् । वाज᳚म् । ज॒य॒तु॒ । वाज॑सात॒विति॒ वाज॑-सा॒तौ॒ ।  । अ॒ग्निना᳚ । अ॒ग्निः । समिति॑ । इ॒द्ध्य॒ते॒ । क॒विः । गृ॒हप॑ति॒रिति॑ गृ॒ह - प॒तिः॒ । युवा᳚ ।  । ह॒व्य॒वाडिति॑ हव्य - वाट् । जु॒ह्वा᳚स्य॒ इति॑ जु॒हु - आ॒स्यः॒ ।  । त्वम् । हि । अ॒ग्ने॒ ( ) । अ॒ग्निना᳚ । विप्रः॑ । विप्रे॑ण । सन्न् । स॒ता ।  । सखा᳚ । सख्या᳚ । स॒मि॒द्ध्यस॒ इति॑ सम् - इ॒द्ध्यसे᳚ ।  । उदिति॑ । अ॒ग्ने॒ । शुच॑यः । तव॑ । वीति॑ । ज्योति॑षा ।  ।  54 ( 64) 

1.5     प्रथमकाण्डे पञ्चमः प्रश्नः - (पुनराधानं)
TS 1.5.1.1  
दे॒वा॒सु॒रा इति॑ देव - अ॒सु॒राः । संॅय॑त्ता॒ इति॑ सं - य॒त्ताः॒ । आ॒स॒न्न् । ते । दे॒वाः । वि॒ज॒यमिति॑ वि - ज॒यम् । उ॒प॒यन्त॒ इत्यु॑प - यन्तः॑ । अ॒ग्नौ । वा॒मम् । वसु॑ । सम् । नीति॑ । अ॒द॒ध॒त॒ । इ॒दम् । उ॒ । नः॒ । भ॒वि॒ष्य॒ति॒ । यदि॑ । नः॒ । जे॒ष्यन्ति॑ । इति॑ । तत् । अ॒ग्निः । नीति॑ । अ॒का॒म॒य॒त॒ । तेन॑ । अपेति॑ । अ॒क्रा॒म॒त् । तत् । दे॒वाः । वि॒जित्येति॑ वि - जित्य॑ । अ॒व॒रुरु॑थ्समाना॒ इत्य॑व - रुरु॑थ्समानाः । अन्विति॑ । आ॒य॒न्न् । तत् । अ॒स्य॒ । सह॑सा । एति॑ । अ॒दि॒थ्स॒न्त॒ । सः । अ॒रो॒दी॒त् । यत् । अरो॑दीत् । तत् । रु॒द्रस्य॑ । रु॒द्र॒त्वमिति॑ रुद्र - त्वम् । यत् । अश्रु॑ । अशी॑यत । तत् ।  1 ( 50) 

TS 1.5.1.2  
र॒ज॒तम् । हिर॑ण्यम् । अ॒भ॒व॒त् । तस्मा᳚त् । र॒ज॒तम् । हिर॑ण्यम् । अ॒द॒क्षि॒ण्यम् । अ॒श्रु॒जमित्य॑श्रु - जम् । हि । यः । ब॒र्॒.हिषि॑ । ददा॑ति । पु॒रा । अ॒स्य॒ । सं॒ॅव॒थ्स॒रादिति॑ सं - व॒थ्स॒रात् । गृ॒हे । रु॒द॒न्ति॒ । तस्मा᳚त् । ब॒र्॒.हिषि॑ । न । देय᳚म् । सः । अ॒ग्निः । अ॒ब्र॒वी॒त् । भा॒गी । अ॒सा॒नि॒ । अथ॑ । वः॒ । इ॒दम् । इति॑ । पु॒न॒रा॒धेय॒मिति॑ पुनः - आ॒धेय᳚म् । ते॒ । केव॑लम् । इति॑ । अ॒ब्रु॒व॒न्न् । ऋ॒द्ध्नव॑त् । खलु॑ । सः । इति॑ । अ॒ब्र॒वी॒त् । यः । म॒द्दे॒व॒त्य॑मिति॑ मत् - दे॒व॒त्य᳚म् । अ॒ग्निम् । आ॒दधा॑ता॒ इत्या᳚ - दधा॑तै । इति॑ । तम् । पू॒षा । एति॑ । अ॒ध॒त्त॒ । तेन॑ ।  2 ( 50) 

TS 1.5.1.3  
पू॒षा । आ॒र्द्ध्नो॒त् । तस्मा᳚त् । पौ॒ष्णाः । प॒शवः॑ । उ॒च्य॒न्ते॒ । तम् । त्वष्टा᳚ । एति॑ । अ॒ध॒त्त॒ । तेन॑ । त्वष्टा᳚ । आ॒र्द्ध्नो॒त् । तस्मा᳚त् । त्वा॒ष्ट्राः । प॒शवः॑ । उ॒च्य॒न्ते॒ । तम् । मनुः॑ । एति॑ । अ॒ध॒त्त॒ । तेन॑ । मनुः॑ । आ॒र्द्ध्नो॒त् । तस्मा᳚त् । मा॒न॒व्यः॑ । प्र॒जा इति॑ प्र - जाः । उ॒च्य॒न्ते॒ । तम् । धा॒ता । एति॑ । अ॒ध॒त्त॒ । तेन॑ । धा॒ता । आ॒र्द्ध्नो॒त् । सं॒ॅव॒थ्स॒र इति॑ सं - व॒थ्स॒रः । वै । धा॒ता । तस्मा᳚त् । सं॒ॅव॒थ्स॒रमिति॑ सं-व॒थ्स॒रम् । प्र॒जा इति॑ प्र-जाः । प॒शवः॑ । अनु॑ । प्रेति॑ । जा॒य॒न्ते॒ । यः । ए॒वम् । पु॒न॒रा॒धेय॒स्येति॑ पुनः - आ॒धेय॑स्य । ऋद्धि᳚म् । वेद॑ ।  3 ( 50) 

TS 1.5.1.4  
ऋ॒द्ध्नोति॑ । ए॒व । यः । अ॒स्य॒ । ए॒वम् । ब॒न्धुता᳚म् । वेद॑ । बन्धु॑मा॒निति॒ बन्धु॑ - मा॒न् । भ॒व॒ति॒ । भा॒ग॒धेय॒मिति॑ भाग -धेय᳚म् । वै । अ॒ग्निः । आहि॑त॒ इत्या - हि॒तः॒ । इ॒च्छमा॑नः । प्र॒जामिति॑ प्र-जाम् । प॒शून् । यज॑मानस्य । उपेति॑ । दो॒द्रा॒व॒ । उ॒द्वास्येत्यु॑त् - वास्य॑ । पुनः॑ । एति॑ । द॒धी॒त॒ । भा॒ग॒धेये॒नेति॑ भाग - धेये॑न । ए॒व । ए॒न॒म् । समिति॑ । अ॒र्ध॒य॒ति॒ । अथो॒ इति॑ । शान्तिः॑ । ए॒व । अ॒स्य॒ । ए॒षा । पुन॑र्वस्वो॒रिति॒ पुनः॑ - व॒स्वोः॒ । एति॑ । द॒धी॒त॒ । ए॒तत् । वै । पु॒न॒रा॒धेय॒स्येति॑ पुनः - आ॒धेय॑स्य । नक्ष॑त्रम् । यत् । पुन॑र्वसू॒ इति॒ पुनः॑ - व॒सू॒ । स्वाया᳚म् । ए॒व । ए॒न॒म् । दे॒वता॑याम् । आ॒धायेत्या᳚ - धाय॑ । ब्र॒ह्म॒व॒र्च॒सीति॑ ब्रह्म - व॒र्च॒सी । भ॒व॒ति॒ । द॒र्भैः ( ) । एति॑ । द॒धा॒ति॒ । अया॑तयामत्वा॒येत्यया॑तयाम - त्वा॒य॒ । द॒र्भैः । एति॑ । द॒धा॒ति॒ । अ॒द्भ्य इत्य॑त् - भ्यः । ए॒व । ए॒न॒म् । ओष॑धीभ्य॒ इत्योष॑धि-भ्यः॒ । अ॒व॒रुद्ध्येत्य॑व - रुद्ध्य॑ । एति॑ । ध॒त्ते॒ । पञ्च॑कपाल॒ इति॒ पञ्च॑ - क॒पा॒लः॒ । पु॒रो॒डाशः॑ । भ॒व॒ति॒ । पञ्च॑ । वै । ऋ॒तवः॑ । ऋ॒तुभ्य॒ इत्यृ॒तु - भ्यः॒ । ए॒व । ए॒न॒म् । अ॒व॒रुद्ध्येत्य॑व - रुद्ध्य॑ । एति॑ । ध॒त्ते॒ ।  ।  4 ( 75) 

TS 1.5.2.1  
परेति॑ । वै । ए॒षः । य॒ज्ञम् । प॒शून् । व॒प॒ति॒ । यः । अ॒ग्निम् । उ॒द्वा॒सय॑त॒ इत्यु॑त् - वा॒सय॑ते । पञ्च॑कपाल॒ इति॒ पञ्च॑ - क॒पा॒लः॒ । पु॒रो॒डाशः॑ । भ॒व॒ति॒ । पाङ्क्तः॑ । य॒ज्ञः । पाङ्क्ताः᳚ । प॒शवः॑ । य॒ज्ञम् । ए॒व । प॒शून् । अवेति॑ । रु॒न्धे॒ । वी॒र॒हेति॑ वीर - हा । वै । ए॒षः । दे॒वाना᳚म् । यः । अ॒ग्निम् । उ॒द्वा॒सय॑त॒ इत्यु॑त् - वा॒सय॑ते । न । वै । ए॒तस्य॑ । ब्रा॒ह्म॒णाः । ऋ॒ता॒यव॒ इत्यृ॑त-यवः॑ । पु॒रा । अन्न᳚म् । अ॒क्ष॒न्न् । प॒ङ्क्त्यः॑ । या॒ज्या॒नु॒वा॒क्या॑ इति॑ याज्या - अ॒नु॒वा॒क्याः᳚ । भ॒व॒न्ति॒ । पाङ्क्तः॑ । य॒ज्ञः । पाङ्क्तः॑ । पुरु॑षः । दे॒वान् । ए॒व । वी॒रम् । नि॒र॒व॒दायेति॑ निः - अ॒व॒दाय॑ । अ॒ग्निम् । पुनः॑ । एति॑ ।  5 ( 50) 

TS 1.5.2.2  
ध॒त्ते॒ । श॒ताक्ष॑रा॒ इति॑ श॒त - अ॒क्ष॒राः॒ । भ॒व॒न्ति॒ । श॒तायु॒रिति॑ श॒त - आ॒युः॒ । पुरु॑षः । श॒तेन्द्रि॑य॒ इति॑ श॒त - इ॒न्द्रि॒यः॒ । आयु॑षि । ए॒व । इ॒न्द्रि॒ये । प्रतीति॑ । ति॒ष्ठ॒ति॒ । यत् । वै । अ॒ग्निः । आहि॑त॒ इत्या - हि॒तः॒ । न । ऋ॒द्ध्यते᳚ । ज्यायः॑ । भा॒ग॒धेय॒मिति॑ भाग - धेय᳚म् । नि॒का॒मय॑मान॒ इति॑ नि - का॒मय॑मानः । यत् । आ॒ग्ने॒यम् । सर्व᳚म् । भव॑ति । सा । ए॒व । अ॒स्य॒ । ऋद्धिः॑ । समिति॑ । वै । ए॒तस्य॑ । गृ॒हे । वाक् । सृ॒ज्य॒ते॒ । यः । अ॒ग्निम् । उ॒द्वा॒सय॑त॒ इत्यु॑त् - वा॒सय॑ते । सः । वाच᳚म् । सꣳसृ॑ष्टा॒मिति॒ सं - सृ॒ष्टा॒म् । यज॑मानः । ई॒श्व॒रः । अन्विति॑ । परा॑भवितो॒रिति॒ परा᳚ - भ॒वि॒तोः॒ । विभ॑क्तय॒ इति॒ वि - भ॒क्त॒यः॒ । भ॒व॒न्ति॒ । वा॒चः । विधृ॑त्या॒ इति॒ वि - धृ॒त्यै॒ । यज॑मानस्य । अप॑राभावा॒येत्यप॑रा - भा॒वा॒य॒ ।  6 ( 50) 

TS 1.5.2.3  
विभ॑क्ति॒मिति॒ वि - भ॒क्ति॒म् । क॒रो॒ति॒ । ब्रह्म॑ । ए॒व । तत् । अ॒कः॒ । उ॒पाꣳ॒॒श्वित्यु॑प-अꣳ॒॒शु । य॒ज॒ति॒ । यथा᳚ । वा॒मम् । वसु॑ । वि॒वि॒दा॒नः । गूह॑ति । ता॒दृक् । ए॒व । तत् । अ॒ग्निम् । प्रतीति॑ । स्वि॒ष्ट॒कृत॒मिति॑ स्विष्ट- कृत᳚म् । निरिति॑ । आ॒ह॒ । यथा᳚ । वा॒मम् । वसु॑ । वि॒वि॒दा॒नः । प्र॒का॒शमिति॑ प्र - का॒शम् । जिग॑मिषति । ता॒दृक् । ए॒व । तत् । विभ॑क्ति॒मिति॒ वि - भ॒क्ति॒म् । उ॒क्त्वा । प्र॒या॒जेनेति॑ प्र - या॒जेन॑ । वष॑ट् । क॒रो॒ति॒ । आ॒यत॑ना॒दित्या᳚ - यत॑नात् । ए॒व । न । ए॒ति॒ । यज॑मानः । वै । पु॒रो॒डाशः॑ । प॒शवः॑ । ए॒ते इति॑ । आहु॑ती॒ इत्या - हु॒ती॒ । यत् । अ॒भितः॑ । पु॒रो॒डाश᳚म् । ए॒ते इति॑ । आहु॑ती॒ इत्या - हु॒ती॒ ।  7 ( 50) 

TS 1.5.2.4  
जु॒होति॑ । यज॑मानम् । ए॒व । उ॒भ॒यतः॑ । प॒शुभि॒रिति॑ प॒शु - भिः॒ । परीति॑ । गृ॒ह्णा॒ति॒ । कृ॒तय॑जु॒रिति॑ कृ॒त - य॒जुः॒ । संभृ॑तसंभार॒ इति॒ संभृ॑त - सं॒भा॒रः॒ । इति॑ । आ॒हुः॒ । न । सं॒भृत्या॒ इति॑ सं - भृत्याः᳚ । सं॒भा॒रा इति॑ सं-भा॒राः । न । यजुः॑ । क॒र्त॒व्य᳚म् । इति॑ । अथा॒ इति॑ । खलु॑ । सं॒भृत्या॒ इति॑ सं - भृत्याः᳚ । ए॒व । सं॒भा॒रा इति॑ सं-भा॒राः । क॒र्त॒व्य᳚म् । यजुः॑ । य॒ज्ञस्य॑ । समृ॑द्ध्या॒ इति॒ सं - ऋ॒द्ध्यै॒ । पु॒न॒र्नि॒ष्कृ॒त इति॑ पुनः - नि॒ष्कृ॒तः । रथः॑ । दक्षि॑णा । पु॒न॒रु॒थ्स्यू॒तमिति॑ पुनः - उ॒थ्स्यू॒तम् । वासः॑ । पु॒न॒रु॒थ्सृ॒ष्ट इति॑ पुनः - उ॒थ्सृ॒ष्टः । अ॒न॒ड्वान् । पु॒न॒रा॒धेय॒स्येति॑ पुनः - आ॒धेय॑स्य । समृ॑द्ध्या॒ इति॒ सं - ऋ॒द्ध्यै॒ । स॒प्त । ते॒ । अ॒ग्ने॒ । स॒मिध॒ इति॑ सं - इधः॑ । स॒प्त । जि॒ह्वाः । इति॑ । अ॒ग्नि॒हो॒त्रमित्य॑ग्नि - हो॒त्रम् । जु॒हो॒ति॒ । यत्र॑य॒त्रेति॒ यत्र॑-य॒त्र॒ । ए॒व । अ॒स्य॒ । न्य॑क्त॒मिति॒ नि - अ॒क्त॒म् । ततः॑ ।  8 ( 50) 

TS 1.5.2.5  
ए॒व । ए॒न॒म् । अवेति॑ । रु॒न्धे॒ । वी॒र॒हेति॑ वीर - हा । वै । ए॒षः । दे॒वाना᳚म् । यः । अ॒ग्निम् । उ॒द्वा॒सय॑त॒ इत्यु॑त् - वा॒सय॑ते । तस्य॑ । वरु॑णः । ए॒व । ऋ॒ण॒यादित्यृ॑ण - यात् । आ॒ग्नि॒वा॒रु॒णमित्या᳚ग्नि - वा॒रु॒णम् । एका॑दशकपाल॒मित्येका॑दश - क॒पा॒ल॒म् । अनु॑ । निरिति॑ । व॒पे॒त् । यम् । च॒ । ए॒व । हन्ति॑ । यः । च॒ । अ॒स्य॒ । ऋ॒ण॒यादित्यृ॑ण - यात् । तौ । भा॒ग॒धेये॒नेति॑ भाग - धेये॑न । प्री॒णा॒ति॒ । न । आर्ति᳚म् । एति॑ । ऋ॒च्छ॒ति॒ । यज॑मानः ।  ।  9 ( 36) 

TS 1.5.3.1  
भूमिः॑ । भू॒म्ना । द्यौः । व॒रि॒णा । अ॒न्तरि॑क्षम् । म॒हि॒त्वेति॑ महि-त्वा ।  । उ॒पस्थ॒ इत्यु॒प - स्थे॒ । ते॒ । दे॒वि॒ । अ॒दि॒ते॒ । अ॒ग्निम् । अ॒न्ना॒दमित्य॑न्न - अ॒दम् । अ॒न्नाद्या॒येत्य॑न्न - अद्या॑य । एति॑ । द॒धे॒ ।  । एति॑ । अ॒यम् । गौः । पृश्ञिः॑ । अ॒क्र॒मी॒त् । अस॑नत् । मा॒तर᳚म् । पुनः॑ ।  । पि॒तर᳚म् । च॒ । प्र॒यन्निति॑ प्र - यन्न् । सुवः॑ ।  । त्रिꣳ॒॒शत् । धाम॑ । वीति॑ । रा॒ज॒ति॒ । वाक् । प॒त॒ङ्गाय॑ । शि॒श्रि॒ये॒ ।  । प्रतीति॑ । अ॒स्य॒ । व॒ह॒ । द्युभि॒रिति॒ द्यु - भिः॒ । अ॒स्य । प्रा॒णादिति॑ प्र - अ॒नात् । अ॒पा॒न॒तीत्य॑प - अ॒न॒ती । अ॒न्तः । च॒र॒ति॒ । रो॒च॒ना ।  । वीति॑ । अ॒ख्य॒त् । म॒हि॒षः । सुवः॑ ।  । यत् । त्वा॒ ।  10 ( 50) 

TS 1.5.3.2  
क्रु॒द्धः । प॒रो॒वपेति॑ परा - उ॒वप॑ । म॒न्युना᳚ । यत् । अव॑र्त्या ।  । सु॒कल्प॒मिति॑ सु - कल्प᳚म् । अ॒ग्ने॒ । तत् । तव॑ । पुनः॑ । त्वा॒ । उदिति॑ । दी॒प॒या॒म॒सि॒ ।  । यत् । ते॒ । म॒न्युप॑रोप्त॒स्येति॑ म॒न्यु-प॒रो॒प्त॒स्य॒ । पृ॒थि॒वीम् । अन्विति॑ । द॒द्ध्व॒से ।  । आ॒दि॒त्याः । विश्वे᳚ । तत् । दे॒वाः । वस॑वः । च॒ । स॒माभ॑र॒न्निति॑ सं - आभ॑रन्न् ।  । मनः॑ । ज्योतिः॑ । जु॒ष॒ता॒म् । आज्य᳚म् । विच्छि॑न्न॒मिति॒ वि - छि॒न्न॒म् । य॒ज्ञम् । समिति॑ । इ॒मम् । द॒धा॒तु॒ ।  । बृह॒स्पतिः॑ । त॒नु॒ता॒म् । इ॒मम् । नः॒ । विश्वे᳚ । दे॒वाः । इ॒ह । मा॒द॒य॒न्ता॒म् ।  । स॒प्त । ते॒ । अ॒ग्ने॒ । स॒मिध॒ इति॑ सं - इधः॑ । स॒प्त । जि॒ह्वाः । स॒प्त ।  11 ( 50) 

TS 1.5.3.3  
ऋष॑यः । स॒प्त । धाम॑ । प्रि॒याणि॑ ।  । स॒प्त । होत्राः᳚ । स॒प्त॒धेति॑ सप्त - धा । त्वा॒ । य॒ज॒न्ति॒ । स॒प्त । योनीः᳚ । एति॑ । पृ॒ण॒स्व॒ । घृ॒तेन॑ ।  । पुनः॑ । ऊ॒र्जा । नीति॑ । व॒र्त॒स्व॒ । पुनः॑ । अ॒ग्ने॒ । इ॒षा । आयु॑षा ।  । पुनः॑ । नः॒ । पा॒हि॒ । वि॒श्वतः॑ ।  । स॒ह । र॒य्या । नीति॑ । व॒र्त॒स्व॒ । अग्ने᳚ । पिन्व॑स्व । धार॑या ।  । वि॒श्वफ्स्नि॒येति॑ वि॒श्व - फ्स्नि॒या॒ । वि॒श्वतः॑ । परि॑ ।  । लेकः॑ । सले॑क॒ इति॒ स - ले॒कः॒ । सु॒लेक॒ इति॑ सु - लेकः॑ । ते । नः॒ । आ॒दि॒त्याः । आज्य᳚म् । जु॒षा॒णाः । वि॒य॒न्तु॒ । केतः॑ । सके॑त॒ इति॒ स - के॒तः॒ । सु॒केत॒ इति॑ सु - केतः॑ । ते । नः॒ ( ) । आ॒दि॒त्याः । आज्य᳚म् । जु॒षा॒णाः । वि॒य॒न्तु॒ । विव॑स्वान् । अदि॑तिः । देव॑जूति॒रिति॒ देव॑ - जू॒तिः॒ । ते । नः॒ । आ॒दि॒त्याः । आज्य᳚म् । जु॒षा॒णाः । वि॒य॒न्तु॒ ।  ।  12 ( 63) 

TS 1.5.4.1  
भूमिः॑ । भू॒म्ना । द्यौः । व॒रि॒णा । इति॑ । आ॒ह॒ । आ॒शिषेत्या᳚ - शिषा᳚ । ए॒व । ए॒न॒म् । एति॑ । ध॒त्ते॒ । स॒र्पाः । वै । जीर्य॑न्तः । अ॒म॒न्य॒न्त॒ । सः । ए॒तम् । क॒स॒र्णीरः॑ । का॒द्र॒वे॒यः । मन्त्र᳚म् । अ॒प॒श्य॒त् । ततः॑ । वै । ते । जी॒र्णाः । त॒नूः । अपेति॑ । अ॒घ्न॒त॒ । स॒र्प॒रा॒ज्ञिया॒ इति॑ सर्प -रा॒ज्ञियाः᳚ । ऋ॒ग्भिरित्यृ॑क् - भिः । गार्.ह॑पत्य॒मिति॒ गार्.ह॑ - प॒त्य॒म् । एति॑ । द॒धा॒ति॒ । पु॒न॒र्न॒वमिति॑ पुनः- न॒वम् । ए॒व । ए॒न॒म् । अ॒जर᳚म् । कृ॒त्वा । एति॑ । ध॒त्ते॒ । अथो॒ इति॑ । पू॒तम् । ए॒व । पृ॒थि॒वीम् । अ॒न्नाद्य॒मित्य॑न्न - अद्य᳚म् । न । उपेति॑ । अ॒न॒म॒त् । सा । ए॒तम् ।  13 ( 50) 

TS 1.5.4.2  
मन्त्र᳚म् । अ॒प॒श्य॒त् । ततः॑ । वै । ताम् । अ॒न्नाद्य॒मित्य॑न्न - अद्य᳚म् । उपेति॑ । अ॒न॒म॒त् । यत् । स॒र्प॒रा॒ज्ञिया॒ इति॑ सर्प -रा॒ज्ञियाः᳚ । ऋ॒ग्भिरित्यृ॑क् - भिः । गार्.ह॑पत्य॒मिति॒ गार्.ह॑ - प॒त्य॒म् । आ॒दधा॒तीत्या᳚ - दधा॑ति । अ॒न्नाद्य॒स्येत्य॑न्न - अद्य॑स्य । अव॑रुद्ध्या॒ इत्यव॑ - रु॒द्ध्यै॒ । अथो॒ इति॑ । अ॒स्याम् । ए॒व । ए॒न॒म् । प्रति॑ष्ठित॒मिति॒ प्रति॑ - स्थि॒त॒म् । एति॑ । ध॒त्ते॒ । यत् । त्वा॒ । क्रु॒द्धः । प॒रो॒वपेति॑ परा - उ॒वप॑ । इति॑ । आ॒ह॒ । अपेति॑ । ह्नु॒ते॒ । ए॒व । अ॒स्मै॒ । तत् । पुनः॑ । त्वा॒ । उदिति॑ । दी॒प॒या॒म॒सि॒ । इति॑ । आ॒ह॒ । समिति॑ । इ॒न्धे॒ । ए॒व । ए॒न॒म् । यत् । ते॒ । म॒न्युप॑रोप्त॒स्येति॑ म॒न्यु - प॒रो॒प्त॒स्य॒ । इति॑ । आ॒ह॒ । दे॒वता॑भिः । ए॒व ।  14 ( 50) 

TS 1.5.4.3  
ए॒न॒म् । समिति॑ । भ॒र॒ति॒ । वीति॑ । वै । ए॒तस्य॑ । य॒ज्ञः । छि॒द्य॒ते॒ । यः । अ॒ग्निम् । उ॒द्वा॒सय॑त॒ इत्यु॑त् - वा॒सय॑ते । बृह॒स्पति॑व॒त्येति॒॒ बृह॒स्पति॑ - व॒त्य॒ । ऋ॒चा । उपेति॑ । ति॒ष्ठ॒ते॒ । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑णा । ए॒व । य॒ज्ञम् । समिति॑ । द॒धा॒ति॒ । वच्छि॑न्न॒मिति॒ वि-छि॒न्न॒म् । य॒ज्ञम् । समिति॑ । इ॒मम् । द॒धा॒तु॒ । इति॑ । आ॒ह॒ । सन्त॑त्या॒ इति॒ सं - त॒त्यै॒ । विश्वे᳚ । दे॒वाः । इ॒ह । मा॒द॒य॒न्ता॒म् । इति॑ । आ॒ह॒ । स॒न्तत्येति॑ सं - तत्य॑ । ए॒व । य॒ज्ञम् । दे॒वेभ्यः॑ । अन्विति॑ । दि॒श॒ति॒ । स॒प्त । ते॒ । अ॒ग्ने॒ । स॒मिध॒ इति॑ सं - इधः॑ । स॒प्त । जि॒ह्वाः ।  15 ( 50) 

TS 1.5.4.4  
इति॑ । आ॒ह॒ । स॒प्तस॒प्तेति॑ स॒प्त - स॒प्त॒ । वै । स॒प्त॒धेति॑ सप्त - धा । अ॒ग्नेः । प्रि॒याः । त॒नुवः॑ । ताः । ए॒व । अवेति॑ । रु॒न्धे॒ । पुनः॑ । ऊ॒र्जा । स॒ह । र॒य्या । इति॑ । अ॒भितः॑ । पु॒रो॒डाश᳚म् । आहु॑ती॒ इत्या - हु॒ती॒ । जु॒हो॒ति॒ । यज॑मानम् । ए॒व । ऊ॒र्जा । च॒ । र॒य्या । च॒ । उ॒भ॒यतः॑ । परीति॑ । गृ॒ह्णा॒ति॒ । आ॒दि॒त्याः । वै । अ॒स्मात् । लो॒कात् । अ॒मुम् । लो॒कम् । आ॒य॒न्न् । ते । अ॒मुष्मिन्न्॑ । लो॒के । वीति॑ । अ॒तृ॒ष्य॒न्न् । ते । इ॒मम् । लो॒कम् । पुनः॑ । अ॒भ्य॒वेत्येत्य॑भि - अ॒वेत्य॑ । अ॒ग्निम् । आ॒धायेत्या᳚ - धाय॑ । ए॒तान् । होमान्॑ । अ॒जु॒ह॒वुः॒ । ते । आ॒र्द्ध्नु॒व॒न्न् । ते । सु॒व॒र्गमिति॑ सुवः - गम् । लो॒कम् । आ॒य॒न्न् । यः । प॒रा॒चीन᳚म् । पु॒न॒रा॒धेया॒दिति॑ पुनः - आ॒धेया᳚त् । अ॒ग्निम् । आ॒दधी॒तेत्या᳚- दधी॑त । सः । ए॒तान् । होमान्॑ । जु॒हु॒या॒त् । याम् । ए॒व । आ॒दि॒त्याः । ऋद्धि᳚म् । आर्द्ध्नु॑वन्न् । ताम् । ए॒व । ऋ॒द्ध्नो॒ति॒ ।  ।  16 ( 75) 

TS 1.5.5.1  
उ॒प॒प्र॒यन्त॒ इत्यु॑प - प्र॒यन्तः॑ । अ॒द्ध्व॒रम् । मन्त्र᳚म् । वो॒चे॒म॒ । अ॒ग्नये᳚ ।  । आ॒रे । अ॒स्मे इति॑ । च॒ । शृ॒ण्व॒ते ।  । अ॒स्य । प्र॒त्नाम् । अन्विति॑ । द्युत᳚म् । शु॒क्रम् । दु॒दु॒ह्रे॒ । अह्र॑यः ।  । पयः॑ । स॒ह॒स्र॒सामिति॑ सहस्र - साम् । ऋषि᳚म् ।  । अ॒ग्निः । मू॒र्धा । दि॒वः । क॒कुत् । पतिः॑ । पृ॒थि॒व्याः । अ॒यम् ।  । अ॒पाम् । रेताꣳ॑सि । जि॒न्व॒ति॒ ।  । अ॒यम् । इ॒ह । प्र॒थ॒मः । धा॒यि॒ । धा॒तृभि॒रिति॑ धा॒तृ - भिः॒ । होता᳚ । यजि॑ष्ठः । अ॒द्ध्व॒रेषु॑ । ईड्यः॑ ।  । यम् । अप्न॑वानः । भृग॑वः । वि॒रु॒रु॒चुरिति॑ वि - रु॒रु॒चुः । वने॑षु । चि॒त्रम् । वि॒भुव॒मिति॑ वि - भुव᳚म् । वि॒शेवि॑श॒ इति॑ वि॒शे - वि॒शे॒ ।  । उ॒भा । वा॒म् । इ॒न्द्रा॒ग्नी॒ इती᳚न्द्र - अ॒ग्नी॒ । आ॒हु॒वद्ध्यै᳚ ।  17 ( 50) 

TS 1.5.5.2  
उ॒भा । राध॑सः । स॒ह । मा॒द॒यद्ध्यै᳚ ।  । उ॒भा । दा॒तारौ᳚ । इ॒षाम् । र॒यी॒णाम् । उ॒भा । वाज॑स्य । सा॒तये᳚ । हु॒वे॒ । वा॒म् ।  । अ॒यम् । ते॒ । योनिः॑ । ऋ॒त्वियः॑ । यतः॑ । जा॒तः । अरो॑चथाः ।  । तम् । जा॒नन्न् । अ॒ग्ने॒ । एति॑ । रो॒ह॒ । अथ॑ । नः॒ । व॒र्द्ध॒य॒ । र॒यिम् ।  । अग्ने᳚ । आयूꣳ॑षि । प॒व॒से॒ । एति॑ । सु॒व॒ । ऊर्ज᳚म् । इष᳚म् । च॒ । नः॒ ।  । आ॒रे । बा॒ध॒स्व॒ । दु॒च्छुना᳚म् ।  । अग्ने᳚ । पव॑स्व । स्वपा॒ इति॑ सु - अपाः᳚ । अ॒स्मे इति॑ । वर्चः॑ । सु॒वीर्य॒मिति॑ सु - वीर्य᳚म् ।  । दध॑त् । पोष᳚म् । र॒यिम् ।  18 ( 50) 

TS 1.5.5.3  
मयि॑ ।  । अग्ने᳚ । पा॒व॒क॒ । रो॒चिषा᳚ । म॒न्द्रया᳚ । दे॒व॒ । जि॒ह्वया᳚ ।  । एति॑ । दे॒वान् । व॒क्षि॒ । यक्षि॑ । च॒ ।  । सः । नः॒ । पा॒व॒क॒ । दी॒दि॒वः॒ । अग्ने᳚ । दे॒वान् । इ॒ह । एति॑ । व॒ह॒ ।  । उपेति॑ । य॒ज्ञम् । ह॒विः । च॒ । नः॒ ।  । अ॒ग्निः । शुचि॑व्रततम॒ इति॒ शुचि॑व्रत - त॒मः॒ । शुचिः॑ । विप्रः॑ । शुचिः॑ । क॒विः ।  । शुचिः॑ । रो॒च॒ते॒ । आहु॑त॒ इत्या - हु॒तः॒ ।  । उदिति॑ । अ॒ग्ने॒ । शुच॑यः । तव॑ । शु॒क्राः । भ्राज॑न्तः । ई॒र॒ते॒ ।  । तव॑ । ज्योतीꣳ॑षि । अ॒र्चयः॑ ।  । आ॒यु॒र्दा इत्या॑युः - दाः । अ॒ग्ने॒ । अ॒सि॒ । आयुः॑ । म॒ ।  19 ( 50) 

TS 1.5.5.4  
दे॒हि॒ । व॒र्चो॒दा इति॑ वर्चः- दाः । अ॒ग्ने॒ । अ॒सि॒ । वर्चः॑ । मे॒ । दे॒हि॒ । त॒नू॒पा इति॑ तनू - पाः । अ॒ग्ने॒ । अ॒सि॒ । त॒नुव᳚म् । मे॒ । पा॒हि॒ । अग्ने᳚ । यत् । मे॒ । त॒नुवाः᳚ । ऊ॒नम् । तत् । मे॒ । एति॑ । पृ॒ण॒ । चित्रा॑वसो॒ इति॒ चित्र॑ - व॒सो॒ । स्व॒स्ति । ते॒ । पा॒रम् । अ॒शी॒य॒ । इन्धा॑नाः । त्वा॒ । श॒तम् । हिमाः᳚ । द्यु॒मन्त॒ इति॑ द्यु- मन्तः॑ । समिति॑ । इ॒धी॒म॒हि॒ । वय॑स्वन्तः । व॒य॒स्कृत॒मिति॑ वयः-कृत᳚म् । यश॑स्वन्तः । य॒श॒स्कृत॒मिति॑ यशः - कृत᳚म् । सु॒वीरा॑स॒ इति॑ सु - वीरा॑सः । अदा᳚भ्यम् ।  । अग्ने᳚ । स॒प॒त्न॒दंभ॑न॒मिति॑ सपत्न - दंभ॑नम् । वर्.षि॑ष्ठे । अधीति॑ । नाके᳚ ।  । समिति॑ । त्वम् । अ॒ग्ने॒ । सूर्य॑स्य । वर्च॑सा ( ) । अ॒ग॒थाः॒ । समिति॑ । ऋषी॑णाम् । स्तु॒तेन॑ । समिति॑ । प्रि॒येण॑ । धाम्ना᳚ ।  । त्वम् । अ॒ग्ने॒ । सूर्य॑वर्चा॒ इति॒ सूर्य॑ - व॒र्चाः॒ । अ॒सि॒ । समिति॑ । माम् । आयु॑षा । वर्च॑सा । प्र॒जयेति॑ प्र - जया᳚ । सृ॒ज॒ ।  ।  20 ( 67) 

TS 1.5.6.1  
समिति॑ । प॒श्या॒मि॒ । प्र॒जा इति॑ प्र - जाः । अ॒हम् । इड॑प्रजस॒ इतीड॑ - प्र॒ज॒सः॒ । मा॒न॒वीः ।  । सर्वाः᳚ । भ॒व॒न्तु॒ । नः॒ । गृ॒हे ।  । अंभः॑ । स्थ॒ । अंभः॑ । वः॒ । भ॒क्षी॒य॒ । महः॑ । स्थ॒ । महः॑ । वः॒ । भ॒क्षी॒य॒ । सहः॑ । स्थ॒ । सहः॑ । वः॒ । भ॒क्षी॒य॒ । ऊर्जः॑ । स्थ॒ । ऊर्ज᳚म् । वः॒ । भ॒क्षी॒य॒ । रेव॑तीः । रम॑द्ध्वम् । अ॒स्मिन्न् । लो॒के । अ॒स्मिन्न् । गो॒ष्ठ इति॑ गो-स्थे । अ॒स्मिन्न् । क्षये᳚ । अ॒स्मिन्न् । योनौ᳚ । इ॒ह । ए॒व । स्त॒ । इ॒तः । मा । अपेति॑ । गा॒त॒ । ब॒ह्वीः । मे॒ । भू॒या॒स्त॒ ।  21 ( 50) 

TS 1.5.6.2  
सꣳ॒॒हि॒तेति॑ सं - हि॒ता । अ॒सि॒ । वि॒श्व॒रू॒पीरिति॑ विश्व - रू॒पीः । एति॑ । मा॒ । ऊ॒र्जा । वि॒श॒ । एति॑ । गौ॒प॒त्येन॑ । एति॑ । रा॒यः । पोषे॑ण । स॒ह॒स्र॒पो॒षमिति॑ सहस्र - पो॒षम् । वः॒ । पु॒ष्या॒स॒म् । मयि॑ । वः॒ । रायः॑ । श्र॒य॒न्ता॒म् ।  । उपेति॑ । त्वा॒ । अ॒ग्ने॒ । दि॒वेदि॑व॒ इति॑ दि॒वे-दि॒वे॒ । दोषा॑वस्त॒रिति॒ दोषा᳚-व॒स्तः॒ । धि॒या । व॒यम् ।  । नमः॑ । भर॑न्तः । एति॑ । इ॒म॒सि॒ ।  । राज॑न्तम् । अ॒द्ध्व॒राणा᳚म् । गो॒पामिति॑ गो - पाम् । ऋ॒तस्य॑ । दीदि॑विम् ।  । वर्ध॑मानम् । स्वे । दमे᳚ ।  । सः । नः॒ । पि॒ता । इ॒व॒ । सू॒नवे᳚ । अग्ने᳚ । सू॒पा॒य॒न इति॑ सु - उ॒पा॒य॒नः । भ॒व॒ ।  । सच॑स्व । नः॒ । स्व॒स्तये᳚ ।  । अग्ने᳚ ।  22 ( 50) 

TS 1.5.6.3  
त्वम् । नः॒ । अन्त॑मः ।  । उ॒त । त्रा॒ता । शि॒वः । भ॒व॒ । व॒रू॒थ्यः॑ ।  । तम् । त्वा॒ । शो॒चि॒ष्ठ॒ । दी॒दि॒वः॒ ।  । सु॒म्नाय॑ । नू॒नम् । ई॒म॒हे॒ । सखि॑भ्य॒ इति॒ सखि॑ - भ्यः॒ ।  । वसुः॑ । अ॒ग्निः । वसु॑श्रवा॒ इति॒ वसु॑ - श्र॒वाः॒ ।  । अच्छ॑ । न॒क्षि॒ । द्यु॒मत्त॑म॒ इति॑ द्यु॒मत् - त॒मः॒ । र॒यिम् । दाः॒ ।  । ऊ॒र्जा । वः॒ । प॒श्या॒मि॒ । ऊ॒र्जा । मा॒ । प॒श्य॒त॒ । रा॒यः । पोषे॑ण । वः॒ । प॒श्या॒मि॒ । रा॒यः । पोषे॑ण । मा॒ । प॒श्य॒त॒ । इडाः᳚ । स्थ॒ । म॒धु॒कृत॒ इति॑ मधु - कृतः॑ । स्यो॒नाः । मा॒ । एति॑ । वि॒श॒त॒ । इराः᳚ । मदः॑ ।  । स॒ह॒स्र॒पो॒षमिति॑ सहस्र - पो॒षम् । वः॒ । पु॒ष्या॒स॒म् ।  23 ( 50) 

TS 1.5.6.4  
मयि॑ । वः॒ । रायः॑ । श्र॒य॒न्ता॒म् ।  । तत् । स॒वि॒तुः । वरे᳚ण्यम् । भर्गः॑ । दे॒वस्य॑ । धी॒म॒हि॒ ।  । धियः॑ । यः । नः॒ । प्र॒चो॒दया॒दिति॑ प्र-चो॒दया᳚त् ।  । सो॒मान᳚म् । स्वर॑णम् । कृ॒णु॒हि । ब्र॒ह्म॒णः॒ । प॒ते॒ ।  । क॒क्षीव॑न्त॒मिति॑ क॒क्षी - व॒न्त॒म् । यः । औ॒शि॒जम् ।  । क॒दा । च॒न । स्त॒रीः । अ॒सि॒ । न । इ॒न्द्र॒ । स॒श्च॒सि॒ । दा॒शुषे᳚ ।  । उपो॒पेत्युप॑ - उ॒प॒ । इत् । नु । म॒घ॒व॒न्निति॑ मघ - व॒न्न् । भूयः॑ । इत् । नु । ते॒ । दान᳚म् । दे॒वस्य॑ । पृ॒च्य॒ते॒ ।  । परीति॑ । त्वा॒ । अ॒ग्ने॒ । पुर᳚म् । व॒यम् । विप्र᳚म् । स॒ह॒स्य॒ । धी॒म॒हि॒ ।  । धृ॒षद्व॑र्ण॒मिति॑ धृ॒षत् - व॒र्ण॒म् ( ) । दि॒वेदि॑व॒ इति॑ दि॒वे - दि॒वे॒ । भे॒त्तार᳚म् । भ॒ङ्गु॒राव॑त॒ इति॑ भङ्गु॒र-व॒तः॒ ।  । अग्ने᳚ । गृ॒ह॒प॒त॒ इति॑ गृह - प॒ते॒ । सु॒गृ॒ह॒प॒तिरिति॑ सु - गृ॒ह॒प॒तिः । अ॒हम् । त्वया᳚ । गृ॒हप॑ति॒नेति॑ गृ॒ह - प॒ति॒ना॒ । भू॒या॒स॒म् । सु॒गृ॒ह॒प॒तिरिति॑ सु - गृ॒ह॒प॒तिः । मया᳚ । त्वम् । गृ॒हप॑ति॒नेति॑ गृ॒ह - प॒ति॒ना॒ । भू॒याः॒ । श॒तम् । हिमाः᳚ । ताम् । आ॒शिष॒मित्या᳚ - शिष᳚म् । एति॑ । शा॒से॒ । तन्त॑वे । ज्योति॑ष्मतीम् । ताम् । आ॒शिष॒मित्या᳚ - शिष᳚म् । एति॑ । शा॒से॒ । अ॒मुष्मै᳚ । ज्योति॑ष्मतीम् ।  ।  24 ( 79) 

TS 1.5.7.1  
अय॑ज्ञः । वै । ए॒षः । यः । अ॒सा॒मा । उ॒प॒प्र॒यन्त॒ इत्यु॑प - प्र॒यन्तः॑ । अ॒द्ध्व॒रम् । इति॑ । आ॒ह॒ । स्तोम᳚म् । ए॒व । अ॒स्मै॒ । यु॒न॒क्ति॒ । उपेति॑ । इति॑ । आ॒ह॒ । प्र॒जेति॑ प्र - जा । वै । प॒शवः॑ । उपेति॑ । इ॒मम् । लो॒कम् । प्र॒जामिति॑ प्र - जाम् । ए॒व । प॒शून् । इ॒मम् । लो॒कम् । उपेति॑ । ए॒ति॒ । अ॒स्य । प्र॒त्नाम् । अन्विति॑ । द्युत᳚म् । इति॑ । आ॒ह॒ । सु॒व॒र्ग इति॑ सुवः - गः । वै । लो॒कः । प्र॒त्नः । सु॒व॒र्गमिति॑ सुवः - गम् । ए॒व । लो॒कम् । स॒मारो॑ह॒तीति॑ सं - आरो॑हति । अ॒ग्निः । मू॒र्धा । दि॒वः । क॒कुत् । इति॑ । आ॒ह॒ । मू॒र्धान᳚म् ।  25 ( 50) 

TS 1.5.7.2  
ए॒व । ए॒न॒म् । स॒मा॒नाना᳚म् । क॒रो॒ति॒ । अथो॒ इति॑ । दे॒व॒लो॒कादिति॑ देव - लो॒कात् । ए॒व । म॒नु॒ष्य॒लो॒क इति॑ मनुष्य - लो॒के । प्रतीति॑ । ति॒ष्ठ॒ति॒ । अ॒यम् । इ॒ह । प्र॒थ॒मः । धा॒यि॒ । धा॒तृभि॒रिति॑ धा॒तृ - भिः॒ । इति॑ । आ॒ह॒ । मुख्य᳚म् । ए॒व । ए॒न॒म् । क॒रो॒ति॒ । उ॒भा । वा॒म् । इ॒न्द्रा॒ग्नी॒ इती᳚न्द्र - अ॒ग्नी॒ । आ॒हु॒वद्ध्यै᳚ । इति॑ । आ॒ह॒ । ओजः॑ । बल᳚म् । ए॒व । अवेति॑ । रु॒न्धे॒ । अ॒यम् । ते॒ । योनिः॑ । ऋ॒त्वियः॑ । इति॑ । आ॒ह॒ । प॒शवः॑ । वै । र॒यिः । प॒शून् । ए॒व । अवेति॑ । रु॒न्धे॒ । ष॒ड्भिरिति॑ षट् - भिः । उपेति॑ । ति॒ष्ठ॒ते॒ । षट् । वै ।  26 ( 50) 

TS 1.5.7.3  
ऋ॒तवः॑ । ऋ॒तुषु॑ । ऐ॒व । प्रतीति॑ । ति॒ष्ठ॒ति॒ । ष॒ड्भिरिति॑ षट् - भिः । उत्त॑राभि॒रित्युत् - त॒रा॒भिः॒ । उपेति॑ । ति॒ष्ठ॒ते॒ । द्वाद॑श । समिति॑ । प॒द्य॒न्ते॒ । द्वाद॑श । मासाः᳚ । स॒म्ॅव॒थ्स॒र इति॑ सं - व॒थ्स॒रः । स॒म्ॅव॒थ्स॒र इति॑ सं - व॒थ्स॒रे । ए॒व । प्रतीति॑ । ति॒ष्ठ॒ति॒ । यथा᳚ । वै । पुरु॑षः । अश्वः॑ । गौः । जीर्य॑ति । ए॒वम् । अ॒ग्निः । आहि॑त॒ इत्या - हि॒तः॒ । जी॒र्य॒ति॒ । स॒म्ॅव॒थ्स॒रस्येति॑ सं-वथ्स॒रस्य॑ । प॒रस्ता᳚त् । आ॒ग्नि॒पा॒व॒मा॒नीभि॒रित्या᳚ग्नि - पा॒व॒मा॒नीभिः॑ । उपेति॑ । ति॒ष्ठ॒ते॒ । पु॒न॒र्न॒वमिति॑ पुनः-न॒वम् । ए॒व । ए॒न॒म् । अ॒जर᳚म् । क॒रो॒ति॒ । अथो॒ इति॑ । पु॒नाति॑ । ए॒व । उपेति॑ । ति॒ष्ठ॒ते॒ । योगः॑ । ए॒व । अ॒स्य॒ । ए॒षः । उपेति॑ । ति॒ष्ठ॒ते॒ ।  27 ( 50) 

TS 1.5.7.4  
दमः॑ । ए॒व । अ॒स्य॒ । ए॒षः । उपेति॑ । ति॒ष्ठ॒ते॒ । या॒च्ञा । ए॒व । अ॒स्य॒ । ए॒षा । उपेति॑ । ति॒ष्ठ॒ते॒ । यथा᳚ । पापी॑यान् । श्रेय॑से । आ॒हृत्येत्या᳚ - हृत्य॑ । न॒म॒स्यति॑ । ता॒दृक् । ए॒व । तत् । आ॒यु॒र्दा इत्या॑युः - दाः । अ॒ग्ने॒ । अ॒सि॒ । आयुः॑ । मे॒ । दे॒हि॒ । इति॑ । आ॒ह॒ । आ॒यु॒र्दा इत्या॑युः - दाः । हि । ए॒षः । व॒र्चो॒दा इति॑ वर्चः - दाः । अ॒ग्ने॒ । अ॒सि॒ । वर्चः॑ । मे॒ । दे॒हि॒ । इति॑ । आ॒ह॒ । व॒र्चो॒दा इति॑ वर्चः - दाः । हि । ए॒षः । त॒नू॒पा इति॑ तनू - पाः । अ॒ग्ने॒ । अ॒सि॒ । त॒नुव᳚म् । मे॒ । पा॒हि॒ । इति॑ । आ॒ह॒ ।  28 ( 50) 

TS 1.5.7.5  
त॒नू॒पा इति॑ तनू - पाः । हि । ए॒षः । अग्ने᳚ । यत् । मे॒ । त॒नुवाः᳚ । ऊ॒नम् । तत् । मे॒ । एति॑ । पृ॒ण॒ । इति॑ । आ॒ह॒ । यत् । मे॒ । प्र॒जाया॒ इति॑ प्र - जायै᳚ । प॒शू॒नाम् । ऊ॒नम् । तत् । मे॒ । एति॑ । पू॒र॒य॒ । इति॑ । वाव । ए॒तत् । आ॒ह॒ । चित्रा॑वसो॒ इति॒ चित्र॑ - व॒सो॒ । स्व॒स्ति । ते॒ । पा॒रम् । अ॒शी॒य॒ । इति॑ । आ॒ह॒ । रात्रिः॑ । वै । चि॒त्राव॑सु॒रिति॑ चि॒त्र - व॒सुः॒ । अव्यु॑ष्ट्या॒ इत्यवि॑ - उ॒ष्ट्यै॒ । वै । ए॒तस्यै᳚ । पु॒रा । ब्रा॒ह्म॒णाः । अ॒भै॒षुः॒ । व्यु॑ष्टि॒मिति॒ वि - उ॒ष्टि॒म् । ए॒व । अवेति॑ । रु॒न्धे॒ । इन्धा॑नाः । त्वा॒ । श॒तम् ।  29 ( 50) 

TS 1.5.7.6  
हिमाः᳚ । इति॑ । आ॒ह॒ । श॒तायु॒रिति॑ श॒त - आ॒युः॒ । पुरु॑षः । श॒तेन्द्रि॑य॒ इति॑ श॒त - इ॒न्द्रि॒यः॒ । आयु॑षि । ए॒व । इ॒न्द्रि॒ये । प्रतीति॑ । ति॒ष्ठ॒ति॒ । ए॒षा । वै । सू॒र्मी । कर्ण॑काव॒तीति॒ कर्ण॑क-व॒ती॒ । ए॒तया᳚ । ह॒ । स्म॒ । वै । दे॒वाः । असु॑राणाम् । श॒त॒त॒र्॒.हानिति॑ शत - त॒र्॒.हान् । तृꣳ॒॒ह॒न्ति॒ । यत् । ए॒तया᳚ । स॒मिध॒मिति॑ सं-इध᳚म् । आ॒दधा॒तीत्या᳚ - दधा॑ति । वज्र᳚म् । ए॒व । ए॒तत् । श॒त॒घ्नीमिति॑ शत - घ्नीम् । यज॑मानः । भ्रातृ॑व्याय । प्रेति॑ । ह॒र॒ति॒ । स्तृत्यै᳚ । अछं॑बट्कार॒मित्यछं॑बट् - का॒र॒म् । समिति॑ । त्वम् । अ॒ग्ने॒ । सूर्य॑स्य । वर्च॑सा । अ॒ग॒थाः॒ । इति॑ । आ॒ह॒ । ए॒तत् । त्वम् । असि॑ । इ॒दम् । अ॒हम् ( ) । भू॒या॒स॒म् । इति॑ । वाव । ए॒तत् । आ॒ह॒ । त्वम् । अ॒ग्ने॒ । सूर्य॑वर्चा॒ इति॒ सूर्य॑ - व॒र्चाः॒ । अ॒सि॒ । इति॑ । आ॒ह॒ । आ॒शिष॒मित्या᳚ - शिष᳚म् । ए॒व । ए॒ताम् । एति॑ । शा॒स्ते॒ ।  ।  30 ( 66) 

TS 1.5.8.1  
समिति॑ । प॒श्या॒मि॒ । प्र॒जा इति॑ प्र - जाः । अ॒हम् । इति॑ । आ॒ह॒ । याव॑न्तः । ए॒व । ग्रा॒म्याः । प॒शवः॑ । तान् । ए॒व । अवेति॑ । रु॒न्धे॒ । अंभः॑ । स्थ॒ । अंभः॑ । वः॒ । भ॒क्षी॒य॒ । इति॑ । आ॒ह॒ । अंभः॑ । हि । ए॒ताः । महः॑ । स्थ॒ । महः॑ । वः॒ । भ॒क्षी॒य॒ । इति॑ । आ॒ह॒ । महः॑ । हि । ए॒ताः । सहः॑ । स्थ॒ । सहः॑ । वः॒ । भ॒क्षी॒य॒ । इति॑ । आ॒ह॒ । सहः॑ । हि । ए॒ताः । ऊर्जः॑ । स्थ॒ । ऊर्ज᳚म् । वः॒ । भ॒क्षी॒य॒ । इति॑ ।  31 ( 50) 

TS 1.5.8.2  
आ॒ह॒ । ऊर्जः॑ । हि । ए॒ताः । रेव॑तीः । रम॑द्ध्वम् । इति॑ । आ॒ह॒ । प॒शवः॑ । वै । रे॒वतीः᳚ । प॒शून् । ए॒व । आ॒त्मन्न् । र॒म॒य॒ते॒ । इ॒ह । ए॒व । स्त॒ । इ॒तः । मा । अपेति॑ । गा॒त॒ । इति॑ । आ॒ह॒ । ध्रु॒वाः । ए॒व । ए॒नाः॒ । अन॑पगा॒ इत्यन॑प-गाः॒ । कु॒रु॒ते॒ । इ॒ष्ट॒क॒चिदिती᳚ष्टक-चित् । वै । अ॒न्यः । अ॒ग्निः । प॒शु॒चिदिति॑ पशु - चित् । अ॒न्यः । सꣳ॒॒हि॒तेति॑ सं - हि॒ता । अ॒सि॒ । वि॒श्व॒रू॒पीरिति॑ विश्व - रू॒पीः । इति॑ । व॒थ्सम् । अ॒भीति॑ । मृ॒श॒ति॒ । उपेति॑ । ए॒व । ए॒न॒म् । ध॒त्ते॒ । प॒शु॒चित॒मिति॑ पशु - चित᳚म् । ए॒न॒म् । कु॒रु॒ते॒ । प्रेति॑ ।  32 ( 50) 

TS 1.5.8.3  
वै । ए॒षः । अ॒स्मात् । लो॒कात् । च्य॒व॒ते॒ । यः । आ॒ह॒व॒नीय॒मित्या᳚ - ह॒व॒नीय᳚म् । उ॒प॒तिष्ठ॑त॒ इत्यु॑प - तिष्ठ॑ते । गार्.ह॑पत्य॒मिति॒ गार्.ह॑ - प॒त्य॒म् । उपेति॑ । ति॒ष्ठ॒ते॒ । अ॒स्मिन्न् । ए॒व । लो॒के । प्रतीति॑ । ति॒ष्ठ॒ति॒ । अथो॒ इति॑ । गार्.ह॑पत्या॒येति॒ गार्.ह॑ - प॒त्या॒य॒ । ए॒व । नीति॑ । ह्नु॒ते॒ । गा॒य॒त्रीभिः॑ । उपेति॑ । ति॒ष्ठ॒ते॒ । तेजः॑ । वै । गा॒य॒त्री । तेजः॑ । ए॒व । आ॒त्मन्न् । ध॒त्ते॒ । अथो॒ इति॑ । यत् । ए॒तम् । तृ॒चम् । अ॒न्वाहेत्य॑नु - आह॑ । सन्त॑त्या॒ इति॒ सं - त॒त्यै॒ । गार्.ह॑पत्य॒मिति॒ गार्.ह॑ - प॒त्य॒म् । वै । अन्विति॑ । द्वि॒पाद॒ इति॑ द्वि - पादः॑ । वी॒राः । प्रेति॑ । जा॒य॒न्ते॒ । यः । ए॒वम् । वि॒द्वान् । द्वि॒पदा॑भि॒रिति॑ द्वि - पदा॑भिः । गार्.ह॑पत्य॒मिति॒ गार्.ह॑ - प॒त्य॒म् । उ॒प॒तिष्ठ॑त॒ इत्यु॑प - तिष्ठ॑ते ।  33 ( 50) 

TS 1.5.8.4  
एति॑ । अ॒स्य॒ । वी॒रः । जा॒य॒ते॒ । ऊ॒र्जा । वः॒ । प॒श्या॒मि॒ । ऊ॒र्जा । मा॒ । प॒श्य॒त॒ । इति॑ । आ॒ह॒ । आ॒शिष॒मित्या᳚ - शिष᳚म् । ए॒व । ए॒ताम् । एति॑ । शा॒स्ते॒ । तत् । स॒वि॒तुः । वरे᳚ण्यम् । इति॑ । आ॒ह॒ । प्रसू᳚त्या॒ इति॒ प्र - सू॒त्यै॒ । सो॒मान᳚म् । स्वर॑णम् । इति॑ । आ॒ह॒ । सो॒म॒पी॒थमिति॑ सोम - पी॒थम् । ए॒व । अवेति॑ । रु॒न्धे॒ । कृ॒णु॒हि । ब्र॒ह्म॒णः॒ । प॒ते॒ । इति॑ । आ॒ह॒ । ब्र॒ह्म॒व॒र्च॒समिति॑ ब्रह्म-व॒र्च॒सम् । ए॒व । अवेति॑ । रु॒न्धे॒ । क॒दा । च॒न । स्त॒रीः । अ॒सि॒ । इति॑ । आ॒ह॒ । न । स्त॒रीम् । रात्रि᳚म् । व॒स॒ति॒ ।  34 ( 50) 

TS 1.5.8.5  
यः । ए॒वम् । वि॒द्वान् । अ॒ग्निम् । उ॒प॒तिष्ठ॑त॒ इत्यु॑प - तिष्ठ॑ते । परीति॑ । त्वा॒ । अ॒ग्ने॒ । पुर᳚म् । व॒यम् । इति॑ । आ॒ह॒ । प॒रि॒धिमिति॑ परि-धिम् । ए॒व । ए॒तम् । परीति॑ । द॒धा॒ति॒ । अस्क॑न्दाय । अग्ने᳚ । गृ॒ह॒प॒त॒ इति॑ गृह - प॒ते॒ । इति॑ । आ॒ह॒ । य॒था॒य॒जुरिति॑ यथा - य॒जुः । ए॒व । ए॒तत् । श॒तम् । हिमाः᳚ । इति॑ । आ॒ह॒ । श॒तम् । त्वा॒ । हे॒म॒न्तान् । इ॒न्धि॒षी॒य॒ । इति॑ । वाव । ए॒तत् । आ॒ह॒ । पु॒त्रस्य॑ । नाम॑ । गृ॒ह्णा॒ति॒ । अ॒न्ना॒दमित्य॑न्न - अ॒दम् । ए॒व । ए॒न॒म् । क॒रो॒ति॒ । ताम् । आ॒शिष॒मित्या᳚-शिष᳚म् । एति॑ । शा॒से॒ । तन्त॑वे । ज्योति॑ष्मतीम् ( ) । इति॑ । ब्र॒या॒त् । यस्य॑ । पु॒त्रः । अजा॑तः । स्यात् । ते॒ज॒स्वी । ए॒व । अ॒स्य॒ । ब्र॒ह्म॒व॒र्च॒सीति॑ ब्रह्म - व॒र्च॒सी । पु॒त्रः । जा॒य॒ते॒ । ताम् । आ॒शिष॒मित्या᳚ - शिष᳚म् । एति॑ । शा॒से॒ । अ॒मुष्मै᳚ । ज्योति॑ष्मतीम् । इति॑ । ब्रू॒या॒त् । यस्य॑ । पु॒त्रः । जा॒तः । स्यात् । तेजः॑ । ए॒व । अ॒स्मि॒न्न् । ब्र॒ह्म॒व॒र्च॒समिति॑ ब्रह्म - व॒र्च॒सम् । द॒धा॒ति॒ ।  ।  35 ( 79) 

TS 1.5.9.1  
अ॒ग्नि॒हो॒त्रमित्य॑ग्नि - हो॒त्रम् । जु॒हो॒ति॒ । यत् । ए॒व । किम् । च॒ । यज॑मानस्य । स्वम् । तस्य॑ । ए॒व । तत् । रेतः॑ । सि॒ञ्च॒ति॒ । प्र॒जन॑न॒ इति॑ प्र - जन॑ने । प्र॒जन॑न॒मिति॑ प्र - जन॑नम् । हि । वै । अ॒ग्निः । अथ॑ । ओष॑धीः । अन्त॑गता॒ इत्यन्त॑ - ग॒ताः॒ । द॒ह॒ति॒ । ताः । ततः॑ । भूय॑सीः । प्रेति॑ । जा॒य॒न्ते॒ । यत् । सा॒यम् । जु॒होति॑ । रेतः॑ । ए॒व । तत् । सि॒ञ्च॒ति॒ । प्रेति॑ । ए॒व । प्रा॒त॒स्तने॒नेति॑ प्रातः - तने॑न । ज॒न॒य॒ति॒ । तत् । रेतः॑ । सि॒क्तम् । न । त्वष्ट्रा᳚ । अवि॑कृत॒मित्यवि॑ - कृ॒त॒म् । प्रेति॑ । जा॒य॒ते॒ । या॒व॒च्छ इति॑ यावत् - शः । वै । रेत॑सः । सि॒क्तस्य॑ ।  36 ( 50) 

TS 1.5.9.2  
त्वष्टा᳚ । रू॒पाणि॑ । वि॒क॒रोतीति॑ वि - क॒रोति॑ । ता॒व॒च्छ इति॑ तावत्-शः । वै । तत् । प्रेति॑ । जा॒य॒ते॒ । ए॒षः । वै । दैव्यः॑ । त्वष्टा᳚ । यः । यज॑ते । ब॒ह्वीभिः॑ । उपेति॑ । ति॒ष्ठ॒ते॒ । रेत॑सः । ए॒व । सि॒क्तस्य॑ । ब॒हु॒श इति॑ बहु - शः । रू॒पाणि॑ । वीति॑ । क॒रो॒ति॒ । सः । प्रेति॑ । ए॒व । जा॒य॒ते॒ । श्वःश्व॒ इति॒ श्वः - श्वः॒ । भूयान्॑ । भ॒व॒ति॒ । यः । ए॒वम् । वि॒द्वान् । अ॒ग्निम् । उ॒प॒तिष्ठ॑त॒ इत्यु॑प - तिष्ठ॑ते । अहः॑ । दे॒वाना᳚म् । आसी᳚त् । रात्रिः॑ । असु॑राणाम् । ते । असु॑राः । यत् । दे॒वाना᳚म् । वि॒त्तम् । वेद्य᳚म् । आसी᳚त् । तेन॑ । स॒ह ।  37 ( 50) 

TS 1.5.9.3  
रात्रि᳚म् । प्रेति॑ । अ॒वि॒श॒न्न् । ते । दे॒वाः । ही॒नाः । अ॒म॒न्य॒न्त॒ । ते । अ॒प॒श्य॒न्न् । आ॒ग्ने॒यी । रात्रिः॑ । आ॒ग्ने॒याः । प॒शवः॑ । इ॒मम् । ए॒व । अ॒ग्निम् । स्त॒वा॒म॒ । सः । नः॒ । स्तु॒तः । प॒शून् । पुनः॑ । दा॒स्य॒ति॒ । इति॑ । ते । अ॒ग्निम् । अ॒स्तु॒व॒न्न् । सः । ए॒भ्यः॒ । स्तु॒तः । रात्रि॑याः । अधीति॑ । अहः॑ । अ॒भीति॑ । प॒शून् । निरिति॑ । आ॒र्ज॒त् । ते । दे॒वाः । प॒शून् । वि॒त्त्वा । कामान्॑ । अ॒कु॒र्व॒त॒ । यः । ए॒वम् । वि॒द्वान् । अ॒ग्निम् । उ॒प॒तिष्ठ॑त॒ इत्यु॑प - तिष्ठ॑ते । प॒शु॒मानिति॑ पशु - मान् । भ॒व॒ति॒ ।  38 ( 50) 

TS 1.5.9.4  
आ॒दि॒त्यः । वै । अ॒स्मात् । लो॒कात् । अ॒मुम् । लो॒कम् । ऐ॒त् । सः । अ॒मुम् । लो॒कम् । ग॒त्वा । पुनः॑ । इ॒मम् । लो॒कम् । अ॒भीति॑ । अ॒द्ध्या॒य॒त् । सः । इ॒मम् । लो॒कम् । आ॒गत्येत्या᳚ - गत्य॑ । मृ॒त्योः । अ॒बि॒भे॒त् । मृ॒त्युस॑म्ॅयुत॒ इति॑ मृ॒त्यु-स॒म्ॅयु॒तः॒ । इ॒व॒ । हि । अ॒यम् । लो॒कः । सः । अ॒म॒न्य॒त॒ । इ॒मम् । ए॒व । अ॒ग्निम् । स्त॒वा॒नि॒ । सः । मा॒ । स्तु॒तः । सु॒व॒र्गमिति॑ सुवः-गम् । लो॒कम् । ग॒म॒यि॒ष्य॒ति॒ । इति॑ । सः । अ॒ग्निम् । अ॒स्तौ॒त् । सः । ए॒न॒म् । स्तु॒तः । सु॒व॒र्गमिति॑ सुवः - गम् । लो॒कम् । अ॒ग॒म॒य॒त् । यः ।  39 ( 50) 

TS 1.5.9.5  
ए॒वम् । वि॒द्वान् । अ॒ग्निम् । उ॒प॒तिष्ठ॑त॒ इत्यु॑प - तिष्ठ॑ते । सु॒व॒र्गमिति॑ सुवः - गम् । ए॒व । लो॒कम् । ए॒ति॒ । सर्व᳚म् । आयुः॑ । ए॒ति॒ । अ॒भीति॑ । वै । ए॒षः । अ॒ग्नी इति॑ । एति॑ । रो॒ह॒ति॒ । यः । ए॒नौ॒ । उ॒प॒तिष्ठ॑त॒ इत्यु॑प - तिष्ठ॑ते । यथा᳚ । खलु॑ । वै । श्रेयान्॑ । अ॒भ्यारू॑ढ॒ इत्य॑भि - आरू॑ढः । का॒मय॑ते । तथा᳚ । क॒रो॒ति॒ । नक्त᳚म् । उपेति॑ । ति॒ष्ठ॒ते॒ । न । प्रा॒तः । समिति॑ । हि । नक्त᳚म् । व्र॒तानि॑ । सृ॒ज्यन्ते᳚ । स॒ह । श्रेयान्॑ । च॒ । पापी॑यान् । च॒ । आ॒सा॒ते॒ इति॑ । ज्योतिः॑ । वै । अ॒ग्निः । तमः॑ । रात्रिः॑ । यत् ।  40 ( 50) 

TS 1.5.9.6  
नक्त᳚म् । उ॒प॒तिष्ठ॑त॒ इत्यु॑प - तिष्ठ॑ते । ज्योति॑षा । ए॒व । तमः॑ । त॒र॒ति॒ । उ॒प॒स्थेय॒ इत्यु॑प - स्थेयः॑ । अ॒ग्नी(3)ः । न । उ॒प॒स्थेया(3) इत्यु॑प-स्थेया(3)ः । इति॑ । आ॒हुः॒ । म॒नु॒ष्या॑य । इत् । नु । वै । यः । अह॑रह॒रित्यहः॑ - अ॒हः॒ । आ॒हृत्येत्या᳚ - हृत्य॑ । अथ॑ । ए॒न॒म् । याच॑ति । सः । इत् । नु । वै । तम् । उपेति॑ । ऋ॒च्छ॒ति॒ । अथ॑ । कः । दे॒वान् । अह॑रह॒रित्यहः॑-अ॒हः॒ । या॒चि॒ष्य॒ति॒ । इति॑ । तस्मा᳚त् । न । उ॒प॒स्थेय॒ इत्यु॑प - स्थेयः॑ । अथो॒ इति॑ । खलु॑ । आ॒हुः॒ । आ॒शिष॒ इत्या᳚ - शिषे᳚ । वै । कम् । यज॑मानः । य॒ज॒ते॒ । इति॑ । ए॒षा । खलु॑ । वै ।  41 ( 50) 

TS 1.5.9.7  
आहि॑ताग्ने॒रित्याहि॑त-अ॒ग्नेः॒ । आ॒शीरित्या᳚ - शीः । यत् । अ॒ग्निम् । उ॒प॒तिष्ठ॑त॒ इत्यु॑प - तिष्ठ॑ते । तस्मा᳚त् । उ॒प॒स्थेय॒ इत्यु॑प - स्थेयः॑ । प्र॒जाप॑ति॒रिति॑ प्र॒जा - प॒तिः॒ । प॒शून् । अ॒सृ॒ज॒त॒ । ते । सृ॒ष्टाः । अ॒हो॒रा॒त्रे इत्य॑हः - रा॒त्रे । प्रेति॑ । अ॒वि॒श॒न्न् । तान् । छन्दो॑भि॒रिति॒ छन्दः॑-भिः॒ । अन्विति॑ । अ॒वि॒न्द॒त् । यत् । छन्दो॑भि॒रिति॒ छन्दः॑-भिः॒ । उ॒प॒तिष्ठ॑त॒ इत्यु॑प - तिष्ठ॑ते । स्वम् । ए॒व । तत् । अन्विति॑ । इ॒च्छ॒ति॒ । न । तत्र॑ । जा॒मि । अ॒स्ति॒ । इति॑ । आ॒हुः॒ । यः । अह॑रह॒रित्यहः॑ - अ॒हः॒ । उ॒प॒तिष्ठ॑त॒ इत्यु॑प - तिष्ठ॑ते । इति॑ । यः । वै । अ॒ग्निम् । प्र॒त्यङ्ङ् । उ॒प॒तिष्ठ॑त॒ इत्यु॑प - तिष्ठ॑ते । प्रतीति॑ । ए॒न॒म् । ओ॒ष॒ति॒ । यः । पराङ्॑ । विष्वङ्ङ्॑ । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ ( ) । ए॒ति॒ । कवा॑तिर्य॒ङ्ङिति॒ कवा᳚ - ति॒र्य॒ङ्ङ् । इ॒व॒ । उपेति॑ । ति॒ष्ठे॒त॒ । न । ए॒न॒म् । प्र॒त्योष॒तीति॑ प्रति - ओष॑ति । न । विष्वङ्ङ्॑ । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । ए॒ति॒ ।  ।  42 ( 63) 

TS 1.5.10.1  
मम॑ । नाम॑ । प्र॒थ॒मम् । जा॒त॒वे॒द॒ इति॑ जात - वे॒दः॒ । पि॒ता । मा॒ता । च॒ । द॒ध॒तुः॒ । यत् । अग्रे᳚ ।  । तत् । त्वम् । बि॒भृ॒हि॒ । पुनः॑ । एति॑ । मत् । ऐतो॒रित्या - ए॒तोः॒ । तव॑ । अ॒हम् । नाम॑ । बि॒भ॒रा॒णि॒ । अ॒ग्ने॒ ।  । मम॑ । नाम॑ । तव॑ । च॒ । जा॒त॒वे॒द॒ इति॑ जात - वे॒दः॒ । वास॑सी॒ इति॑ । इ॒व॒ । वि॒वसा॑ना॒विति॑ वि-वसा॑नौ । ये इति॑ । चरा॑वः ।  । आयु॑षे । त्वम् । जी॒वसे᳚ । व॒यम् । य॒था॒य॒थमिति॑ यथा-य॒थम् । वि । परीति॑ । द॒धा॒व॒है॒ । पुनः॑ । ते इति॑ ।  । नमः॑ । अ॒ग्नये᳚ । अप्र॑तिविद्धा॒येत्यप्र॑ति - वि॒द्धा॒य॒ । नमः॑ । अना॑धृष्टा॒येत्यना᳚ - धृ॒ष्टा॒य॒ । नमः॑ । स॒म्राज॒ इति॑ सं - राजे᳚ ।  । अषा॑ढः ।  43 ( 50) 

TS 1.5.10.2  
अ॒ग्निः । बृ॒हद्व॑या॒ इति॑ बृ॒हत् - व॒याः॒ । वि॒श्व॒जिदिति॑ विश्व - जित् । सह॑न्त्यः । श्रेष्ठः॑ । ग॒न्ध॒र्वः ।  । त्वत्पि॑तार॒ इति॒ त्वत्-पि॒ता॒रः॒ । अ॒ग्ने॒ । दे॒वाः । त्वामा॑हुतय॒ इति॒ त्वाम् - आ॒हु॒त॒यः॒ । त्वद्वि॑वाचना॒ इति॒ त्वत् - वि॒वा॒च॒नाः॒ ।  । समिति॑ । माम् । आयु॑षा । समिति॑ । गौ॒प॒त्येन॑ । सुहि॑त॒ इति॒ सु - हि॒ते॒ । मा॒ । धाः॒ ।  । अ॒यम् । अ॒ग्निः । श्रेष्ठ॑तम॒ इति॒ श्रेष्ठ॑ - त॒मः॒ । अ॒यम् । भग॑वत्तम॒ इति॒ भग॑वत्-त॒मः॒ । अ॒यम् । स॒ह॒स्र॒सात॑म॒ इति॑ सहस्र - सात॑मः ।  । अ॒स्मै । अ॒स्तु॒ । सु॒वीर्य॒मिति॑ सु - वीर्य᳚म् ।  । मनः॑ । ज्योतिः॑ । जु॒ष॒ता॒म् । आज्य᳚म् । विच्छि॑न्न॒मिति॒ वि - छि॒न्न॒म् । य॒ज्ञम् । समिति॑ । इ॒मम् । द॒धा॒तु॒ ।  । याः । इ॒ष्टाः । उ॒षसः॑ । नि॒म्रुच॒ इति॑ नि-म्रुचः॑ । च॒ । ताः । समिति॑ । द॒धा॒मि॒ । ह॒विषा᳚ । घृ॒तेन॑ ।  । पय॑स्वतीः । ओष॑धयः ।  44 ( 50) 

TS 1.5.10.3  
पय॑स्वत् । वी॒रुधा᳚म् । पयः॑ ।  । अ॒पाम् । पय॑सः । यत् । पयः॑ । तेन॑ । माम् । इ॒न्द्र॒ । समिति॑ । सृ॒ज॒ ।  । अग्ने᳚ । व्र॒त॒प॒त॒ इति॑ व्रत - प॒ते॒ । व्र॒तम् । च॒रि॒ष्या॒मि॒ । तत् । श॒के॒य॒म् । तत् । मे॒ । रा॒द्ध्य॒ता॒म् ।  । अ॒ग्निम् । होता॑रम् । इ॒ह । तम् । हु॒वे॒ । दे॒वान् । य॒ज्ञियान्॑ । इ॒ह । यान् । हवा॑महे ।  । एति॑ । य॒न्तु॒ । दे॒वाः । सु॒म॒न॒स्यमा॑ना॒ इति॑ सु - म॒न॒स्यमा॑नाः । वि॒यन्तु॑ । दे॒वाः । ह॒विषः॑ । मे॒ । अ॒स्य ।  । कः । त्वा॒ । यु॒न॒क्ति॒ । सः । त्वा॒ । यु॒न॒क्तु॒ । यानि॑ । घ॒र्मे । क॒पाला॑नि । उ॒प॒चि॒न्वन्तीत्यु॑प - चि॒न्वन्ति॑ ।  45 ( 50) 

TS 1.5.10.4  
वे॒धसः॑ ।  । पू॒ष्णः । तानि॑ । अपीति॑ । व्र॒ते । इ॒न्द्र॒वा॒यू इती᳚न्द्र - वा॒यू । वीति॑ । मु॒ञ्च॒ता॒म् ।  । अभि॑न्नः । घ॒र्मः । जी॒रदा॑नु॒रिति॑ जी॒र - दा॒नुः॒ । यतः॑ । आत्तः॑ । तत् । अ॒ग॒न्न् । पुनः॑ ।  । इ॒द्ध्मः । वेदिः॑ । प॒रि॒धय॒ इति॑ परि - धयः॑ । च॒ । सर्वे᳚ । य॒ज्ञस्य॑ । आयुः॑ । अनु॑ । समिति॑ । च॒र॒न्ति॒ ।  । त्रय॑स्त्रिꣳश॒दिति॒ त्रयः॑ - त्रिꣳ॒॒श॒त् । तन्त॑वः । ये । वि॒त॒त्नि॒र इति॑ वि - त॒त्नि॒रे । ये । इ॒मम् । य॒ज्ञम् । स्व॒धयेति॑ स्व - धया᳚ । दद॑न्ते । तेषा᳚म् । छि॒न्नम् । प्रतीति॑ । ए॒तत् । द॒धा॒मि॒ । स्वाहा᳚ । घ॒र्मः । दे॒वान् । अपीति॑ । ए॒तु॒ ।  ।  46 ( 45) 

TS 1.5.11.1  
वै॒श्वा॒न॒रः । नः॒ । ऊ॒त्या । आ । प्रेति॑ । या॒तु॒ । प॒रा॒वत॒ इति॑ परा - वतः॑ ।  । अ॒ग्निः । उ॒क्थेन॑ । वाह॑सा ।  । ऋ॒तावा॑न॒मित्यृ॒त-वा॒न॒म् । वै॒श्वा॒न॒रम् । ऋ॒तस्य॑ । ज्योति॑षः । पति᳚म् ।  । अज॑स्रम् । घ॒र्मम् । ई॒म॒हे॒ ।  । वै॒श्वा॒न॒रस्य॑ । दꣳ॒॒सना᳚भ्यः । बृ॒हत् । अरि॑णात् । एकः॑ । स्व॒प॒स्य॑येति॑ सु - अ॒प॒स्य॑या । क॒विः ।  । उ॒भा । पि॒तरा᳚ । म॒हयन्न्॑ । अ॒जा॒य॒त॒ । अ॒ग्निः । द्यावा॑पृथि॒वी इति॒ द्यावा᳚-पृ॒थि॒वी । भूरि॑रेत॒सेति॒ भूरि॑ - रे॒त॒सा॒ ।  । पृ॒ष्टः । दि॒वि । पृ॒ष्टः । अ॒ग्निः । पृ॒थि॒व्याम् । पृ॒ष्टः । विश्वाः᳚ । ओष॑धीः । एति॑ । वि॒वे॒श॒ ।  । वै॒श्वा॒न॒रः । सह॑सा । पृ॒ष्टः । अ॒ग्निः । सः । नः॒ । दिवा᳚ । सः ।  47 ( 50) 

TS 1.5.11.2  
रि॒षः । पा॒तु॒ । नक्त᳚म् ।  । जा॒तः । यत् । अ॒ग्ने॒ । भुव॑ना । व्यख्य॒ इति॑ वि - अख्यः॑ । प॒शुम् । न । गो॒पा इति॑ गो - पाः । इर्यः॑ । परि॒ज्मेति॒ परि॑ - ज्मा॒ ।  । वैश्वा॑नर । ब्रह्म॑णे । वि॒न्द॒ । गा॒तुम् । यू॒यम् । पा॒त॒ । स्व॒स्तिभि॒रिति॑ स्व॒स्ति - भिः॒ । सदा᳚ । नः॒ ।  । त्वम् । अ॒ग्ने॒ । शो॒चिषा᳚ । शोशु॑चानः । एति॑ । रोद॑सी॒ इति॑ । अ॒पृ॒णाः॒ । जाय॑मानः ।  । त्वम् । दे॒वान् । अ॒भिश॑स्ते॒रित्य॒भि - श॒स्तेः॒ । अ॒मु॒ञ्चः॒ । वैश्वा॑नर । जा॒त॒वे॒द॒ इति॑ जात - वे॒दः॒ । म॒हि॒त्वेति॑ महि - त्वा ।  । अ॒स्माक᳚म् । अ॒ग्ने॒ । म॒घव॒थ्स्विति॑ म॒घव॑त् - सु॒ । धा॒र॒य॒ । अना॑मि । क्ष॒त्रम् । अ॒जर᳚म् । सु॒वीर्य॒मिति॑ सु - वीर्य᳚म् ।  । व॒यम् । ज॒ये॒म॒ । श॒तिन᳚म् । स॒ह॒स्रिण᳚म् । वैश्वा॑नर ।  48 ( 50) 

TS 1.5.11.3  
वाज᳚म् । अ॒ग्ने॒ । तव॑ । ऊ॒तिभि॒रित्यू॒ति - भिः॒ ।  । वै॒श्वा॒न॒रस्य॑ । सु॒म॒ताविति॑ सु - म॒तौ । स्या॒म॒ । राजा᳚ । हिक᳚म् । भुव॑नानाम् । अ॒भि॒श्रीरित्य॑भि - श्रीः ।  । इ॒तः । जा॒तः । विश्व᳚म् । इ॒दम् । वीति॑ । च॒ष्टे॒ । वै॒श्वा॒न॒रः । य॒त॒ते॒ । सूर्ये॑ण ।  । अवेति॑ । ते॒ । हेडः॑ । व॒रु॒ण॒ । नमो॑भि॒रिति॒ नमः॑ - भिः॒ । अवेति॑ । य॒ज्ञेभिः॑ । ई॒म॒हे॒ । ह॒विर्भि॒रिति॑ ह॒विः - भिः॒ ।  । क्षयन्न्॑ । अ॒स्मभ्य॒मित्य॒स्म - भ्य॒म् । अ॒सु॒र॒ । प्र॒चे॒त॒ इति॑ प्र - चे॒तः॒ । राजन्न्॑ । एनाꣳ॑सि । शि॒श्र॒थः॒ । कृ॒तानि॑ ।  । उदिति॑ । उ॒त्त॒ममित्यु॑त् - त॒मम् । व॒रु॒ण॒ । पाश᳚म् । अ॒स्मत् । अवेति॑ । अ॒ध॒मम् । वीति॑ । म॒द्ध्य॒मम् । श्र॒था॒य॒ ।  । अथ॑ । व॒यम् । आ॒दि॒त्य॒ ।  49 ( 50) 

TS 1.5.11.4  
व्र॒ते । तव॑ । अना॑गसः । अदि॑तये । स्या॒म॒ ।  । द॒धि॒क्राव्.ण्ण॒ इति॑ दधि - क्राव्.ण्णः॑ । अ॒का॒रि॒ष॒म् । जि॒ष्णोः । अश्व॑स्य । वा॒जिनः॑ ।  । सु॒र॒भि । नः॒ । मुखा᳚ । क॒र॒त् । प्रेति॑ । नः॒ । आयूꣳ॑षि । ता॒रि॒ष॒त् ।  । एति॑ । द॒धि॒क्रा इति॑ दधि - क्राः । शव॑सा । पञ्च॑ । कृ॒ष्टीः । सूर्यः॑ । इ॒व॒ । ज्योति॑षा । अ॒पः । त॒ता॒न॒ ।  । स॒ह॒स्र॒सा इति॑ सहस्र - साः । श॒त॒सा इति॑ शत - साः । वा॒जी । अर्वा᳚ । पृ॒णक्तु॑ । मद्ध्वा᳚ । समिति॑ । इ॒मा । वचाꣳ॑सि ।  । अ॒ग्निः । मू॒र्धा । भुवः॑ ।  । मरु॑तः । यत् । ह॒ । वः॒ । दि॒वः । सु॒म्ना॒यन्त॒ इति॑ सुम्न - यन्तः॑ । हवा॑महे ।  । एति॑ । तु । नः॒ ।  50 ( 50) 

TS 1.5.11.5  
उपेति॑ । ग॒न्त॒न॒ ।  । या । वः॒ । शर्म॑ । श॒श॒मा॒नाय॑ । सन्ति॑ । त्रि॒धातू॒नीति॑ त्रि - धातू॑नि । दा॒शुषे᳚ । य॒च्छ॒त॒ । अधि॑ ।  । अ॒स्मभ्य॒मित्य॒स्म-भ्य॒म् । तानि॑ । म॒रु॒तः॒ । वीति॑ । य॒न्त॒ । र॒यिम् । नः॒ । ध॒त्त॒ । वृ॒ष॒णः॒ । सु॒वीर॒मिति॑ सु-वीर᳚म् ।  । अदि॑तिः । नः॒ । उ॒रु॒ष्य॒तु॒ । अदि॑तिः । शर्म॑ । य॒च्छ॒तु॒ ।  । अदि॑तिः । पा॒तु॒ । अꣳह॑सः ।  । म॒हीम् । उ॒ । स्विति॑ । मा॒तर᳚म् । सु॒व्र॒ताना॒मिति॑ सु - व्र॒ताना᳚म् । ऋ॒तस्य॑ । पत्नी᳚म् । अव॑से । हु॒वे॒म॒ ।  । तु॒वि॒क्ष॒त्रामिति॑ तुवि - क्ष॒त्राम् । अ॒जर॑न्तीम् । उ॒रू॒चीम् । सु॒शर्मा॑ण॒मिति॑ सु - शर्मा॑णम् । अदि॑तिम् । सु॒प्रणी॑ति॒मिति॑ सु - प्रणी॑तिम् ।  । सु॒त्रामा॑ण॒मिति॑ सु - त्रामा॑णम् । पृ॒थि॒वीम् । द्याम् । अ॒ने॒हस᳚म् । सु॒शर्मा॑ण॒मिति॑ सु - शर्मा॑णम् ( ) । अदि॑तिम् । सु॒प्रणी॑ति॒मिति॑ सु - प्रणी॑तिम् ।  । दैवी᳚म् । नाव᳚म् । स्व॒रि॒त्रामिति॑ सु - अ॒रि॒त्राम् । अना॑गसम् । अस्र॑वन्तीम् । एति॑ । रु॒हे॒म॒ । स्व॒स्तये᳚ ।  । इ॒माम् । स्विति॑ । नाव᳚म् । एति॑ । अ॒रु॒ह॒म् । श॒तारि॑त्रा॒मिति॑ श॒त - अ॒रि॒त्रा॒म् । श॒तस्फ्या॒मिति॑ श॒त - स्फ्या॒म् ।  । अच्छि॑द्राम् । पा॒र॒यि॒ष्णुम् ।  ।  51 ( 69) 

1.6     प्रथमकाण्डे षष्ठः प्रश्नः - (याजमानकाण्डं)
TS 1.6.1.1  
समिति॑ । त्वा॒ । सि॒ञ्चा॒मि॒ । यजु॑षा । प्र॒जामिति॑ प्र-जाम् । आयुः॑ । धन᳚म् । च॒ ।  । बृह॒स्पति॑प्रसूत॒ इति॒ बृह॒स्पति॑ - प्र॒सू॒तः॒ । यज॑मानः । इ॒ह । मा । रि॒ष॒त् ।  । आज्य᳚म् । अ॒सि॒ । स॒त्यम् । अ॒सि॒ । स॒त्यस्य॑ । अद्ध्य॑क्ष॒मित्यधि॑ - अ॒क्ष॒म् । अ॒सि॒ । ह॒विः । अ॒सि॒ । वै॒श्वा॒न॒रम् । वै॒श्व॒दे॒वमिति॑ वैश्व - दे॒वम् । उत्पू॑तशुष्म॒मित्युत्पू॑त - शु॒ष्म॒म् । स॒त्यौजा॒ इति॑ स॒त्य-ओ॒जाः॒ । सहः॑ । अ॒सि॒ । सह॑मानम् । अ॒सि॒ । सह॑स्व । अरा॑तीः । सह॑स्व । अ॒रा॒ती॒य॒तः । सह॑स्व । पृत॑नाः । सह॑स्व । पृ॒त॒न्य॒तः । स॒हस्र॑वीर्य॒मिति॑ स॒हस्र॑-वी॒र्य॒म् । अ॒सि॒ । तत् । मा॒ । जि॒न्व॒ । आज्य॑स्य । आज्य᳚म् । अ॒सि॒ । स॒त्यस्य॑ । स॒त्यम् । अ॒सि॒ । स॒त्यायु॒रिति॑ स॒त्य - आ॒युः॒ ।  1 ( 50) 

TS 1.6.1.2  
अ॒सि॒ । स॒त्यशु॑ष्म॒मिति॑ स॒त्य - शु॒ष्म॒म् । अ॒सि॒ । स॒त्येन॑ । त्वा॒ । अ॒भीति॑ । घा॒र॒या॒मि॒ । तस्य॑ । ते॒ । भ॒क्षी॒य॒ । प॒ञ्चा॒नाम् । त्वा॒ । वाता॑नाम् । य॒न्त्राय॑ । ध॒र्त्राय॑ । गृ॒ह्णा॒मि॒ । प॒ञ्चा॒नाम् । त्वा॒ । ऋ॒तू॒नाम् । य॒न्त्राय॑ । ध॒र्त्राय॑ । गृ॒ह्णा॒मि॒ । प॒ञ्चा॒नाम् । त्वा॒ । दि॒शाम् । य॒न्त्राय॑ । ध॒र्त्राय॑ । गृ॒ह्णा॒मि॒ । प॒ञ्चा॒नाम् । त्वा॒ । प॒ञ्च॒ज॒नाना॒मिति॑ पञ्च - ज॒नाना᳚म् । य॒न्त्राय॑ । ध॒र्त्राय॑ । गृ॒ह्णा॒मि॒ । च॒रोः । त्वा॒ । पञ्च॑बिल॒स्येति॒ पञ्च॑ - बि॒ल॒स्य॒ । य॒न्त्राय॑ । ध॒र्त्राय॑ । गृ॒ह्णा॒मि॒ । ब्रह्म॑णः । त्वा॒ । तेज॑से । य॒न्त्राय॑ । ध॒र्त्राय॑ । गृ॒ह्णा॒मि॒ । क्ष॒त्रस्य॑ । त्वा॒ । ओज॑से । य॒न्त्राय॑ ।  2 ( 50) 

TS 1.6.1.3  
ध॒र्त्राय॑ । गृ॒ह्णा॒मि॒ । वि॒शे । त्वा॒ । य॒न्त्राय॑ । ध॒र्त्राय॑ । गृ॒ह्णा॒मि॒ । सु॒वीर्या॒येति॑ सु - वीर्या॑य । त्वा॒ । गृ॒ह्णा॒मि॒ । सु॒प्र॒जा॒स्त्वायेति॑ सुप्रजाः - त्वाय॑ । त्वा॒ । गृ॒ह्णा॒मि॒ । रा॒यः । पोषा॑य । त्वा॒ । गृ॒ह्णा॒मि॒ । ब्र॒ह्म॒व॒र्च॒सायेति॑ ब्रह्म-व॒र्च॒साय॑ । त्वा॒ । गृ॒ह्णा॒मि॒ । भूः । अ॒स्माक᳚म् । ह॒विः । दे॒वाना᳚म् । आ॒शिष॒ इत्या᳚-शिषः॑ । यज॑मानस्य । दे॒वाना᳚म् । त्वा॒ । दे॒वता᳚भ्यः । गृ॒ह्णा॒मि॒ । कामा॑य । त्वा॒ । गृ॒ह्णा॒मि॒ ।  ।  3 ( 33) 

TS 1.6.2.1  
ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स - जा॒तेषु॑ । भू॒या॒स॒म् । धीरः॑ । चेत्ता᳚ । व॒सु॒विदिति॑ वसु - वित् । उ॒ग्रः । अ॒सि॒ । उ॒ग्रः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म् । उ॒ग्रः । चेत्ता᳚ । व॒सु॒विदिति॑ वसु - वित् । अ॒भि॒भूरित्य॑भि - भूः । अ॒सि॒ । अ॒भि॒भूरित्य॑भि - भूः । अ॒हम् । स॒जा॒तेष्विति॑ स - जा॒तेषु॑ । भू॒या॒स॒म् । अ॒भि॒भूरित्य॑भि - भूः । चेत्ता᳚ । व॒सु॒विदिति॑ वसु-वित् । यु॒नज्मि॑ । त्वा॒ । ब्रह्म॑णा । दैव्ये॑न । ह॒व्याय॑ । अ॒स्मै । वो॒?ढ॒वे । जा॒त॒वे॒द॒ इति॑ जात - वे॒दः॒ ।  । इन्धा॑नाः । त्वा॒ । सु॒प्र॒जस॒ इति॑ सु - प्र॒जसः॑ । सु॒वीरा॒ इति॑ सु - वीराः᳚ । ज्योक् । जी॒वे॒म॒ । ब॒लि॒हृत॒ इति॑ बलि - हृतः॑ । व॒यम् । ते॒ ।  । यत् । मे॒ । अ॒ग्ने॒ । अ॒स्य । य॒ज्ञस्य॑ । रिष्या᳚त् ।  4 ( 50) 

TS 1.6.2.2  
यत् । वा॒ । स्कन्दा᳚त् । आज्य॑स्य । उ॒त । वि॒ष्णो॒ इति॑ ।  । तेन॑ । ह॒न्मि॒ । स॒पत्न᳚म् । दु॒र्म॒रा॒युमिति॑ दुः - म॒रा॒युम् । एति॑ । ए॒न॒म् । द॒धा॒मि॒ । निर्.ऋ॑त्या॒ इति॒ निः-ऋ॒त्याः॒ । उ॒पस्थ॒ इत्यु॒प - स्थे॒ ।  । भूः । भुवः॑ । सुवः॑ । उच्छु॑ष्म॒ इत्युत् - शु॒ष्मः॒ । अ॒ग्ने॒ । यज॑मानाय । ए॒धि॒ । निशु॑ष्म॒ इति॒ नि-शु॒ष्मः॒ । अ॒भि॒दास॑त॒ इत्य॑भि - दास॑ते ।  । अग्ने᳚ । देवे॒द्धेति॒ देव॑ - इ॒द्ध॒ । मन्वि॒द्धेति॒ मनु॑ - इ॒द्ध॒ । मन्द्र॑जि॒ह्वेति॒ मन्द्र॑-जि॒ह्व॒ । अम॑र्त्यस्य । ते॒ । हो॒तः॒ । मू॒र्द्धन्न् । एति॑ । जि॒घ॒र्मि॒ । रा॒यः । पोषा॑य । सु॒प्र॒जा॒स्त्वायेति॑ सुप्रजाः - त्वाय॑ । सु॒वीर्या॒येति॑ सु - वीर्या॑य । मनः॑ । अ॒सि॒ । प्रा॒जा॒प॒त्यमिति॑ प्राजा-प॒त्यम् । मन॑सा । मा॒ । भू॒तेन॑ । एति॑ । वि॒श॒ । वाक् । अ॒सि॒ । ऐ॒न्द्री । स॒प॒त्न॒क्षय॒णीति॑ सपत्न - क्षय॑णी ।  5 ( 50) 

TS 1.6.2.3  
वा॒चा । मा॒ । इ॒न्द्रि॒येण॑ । एति॑ । वि॒श॒ । व॒स॒न्तम् । ऋ॒तू॒नाम् । प्री॒णा॒मि॒ । सः । मा॒ । प्री॒तः । प्री॒णा॒तु॒ । ग्री॒ष्मम् । ऋ॒तू॒नाम् । प्री॒णा॒मि॒ । सः । मा॒ । प्री॒तः । प्री॒णा॒तु॒ । व॒र्॒.षा ः । ऋ॒तू॒नाम् । प्री॒णा॒मि॒ । ताः । मा॒ । प्री॒ताः । प्री॒ण॒न्तु॒ । श॒रद᳚म् । ऋ॒तू॒नाम् । प्री॒णा॒मि॒ । सा । मा॒ । प्री॒ता । प्री॒णा॒तु॒ । हे॒म॒न्त॒शि॒शि॒राविति॑ हेमन्त - शि॒शि॒रौ । ऋ॒तू॒नाम् । प्री॒णा॒मि॒ । तौ । मा॒ । प्री॒तौ । प्री॒णी॒ता॒म् । अ॒ग्नीषोम॑यो॒रित्य॒ग्नी - सोम॑योः । अ॒हम् । दे॒व॒य॒ज्ययेति॑ देव- य॒ज्यया᳚ । चक्षु॑ष्मान् । भू॒या॒स॒म् । अ॒ग्नेः । अ॒हम् । दे॒व॒य॒ज्ययेति॑ देव - य॒ज्यया᳚ । अ॒न्ना॒द इत्य॑न्न - अ॒दः । भू॒या॒स॒म् ।  6 ( 50) 

TS 1.6.2.4  
दब्धिः॑ । अ॒सि॒ । अद॑ब्धः । भू॒या॒स॒म् । अ॒मुम् । द॒भे॒य॒म् । अ॒ग्नीषोम॑यो॒रित्य॒ग्नी - सोम॑योः । अ॒हम् । दे॒व॒य॒ज्ययेति॑ देव- य॒ज्यया᳚ । वृ॒त्र॒हेति॑ वृत्र - हा । भू॒या॒स॒म् । इ॒न्द्रा॒ग्नि॒योरिती᳚न्द्र - अ॒ग्नि॒योः । अ॒हम् । दे॒व॒य॒ज्ययेति॑ देव - य॒ज्यया᳚ । इ॒न्द्रि॒या॒वी । अ॒न्ना॒द इत्य॑न्न - अ॒दः । भू॒या॒स॒म् । इन्द्र॑स्य । अ॒हम् । दे॒व॒य॒ज्ययेति॑ देव - य॒ज्यया᳚ । इ॒न्द्रि॒या॒वी । भू॒या॒स॒म् । म॒हे॒न्द्रस्येति॑ महा - इ॒न्द्रस्य॑ । अ॒हम् । दे॒व॒य॒ज्ययेति॑ देव - य॒ज्यया᳚ । जे॒मान᳚म् । म॒हि॒मान᳚म् । ग॒मे॒य॒म् । अ॒ग्नेः । स्वि॒ष्ट॒कृत॒ इति॑ स्विष्ट - कृतः॑ । अ॒हम् । दे॒व॒य॒ज्ययेति॑ देव - य॒ज्यया᳚ । आयु॑ष्मान् । य॒ज्ञेन॑ । प्र॒ति॒ष्ठामिति॑ प्रति - स्थाम् । ग॒मे॒य॒म् ।  ।  7 ( 36) 

TS 1.6.3.1  
अ॒ग्निः । मा॒ । दुरि॑ष्टा॒दिति॒ दुः - इ॒ष्टा॒त् । पा॒तु॒ । स॒वि॒ता । अ॒घशꣳ॑सा॒दित्य॒घ-शꣳ॒॒सा॒त् । यः । मे॒ । अन्ति॑ । दू॒रे । अ॒रा॒ती॒यति॑ । तम् । ए॒तेन॑ । जे॒ष॒म् । सुरू॑पवर्.षवर्ण॒ इति॒ सुरू॑प - व॒र्॒.ष॒व॒र्णे॒ । एति॑ । इ॒हि॒ । इ॒मान् । भ॒द्रान् । दुर्यान्॑ । अ॒भि । एति॑ । इ॒हि॒ । माम् । अनु॑व्र॒तेत्यनु॑-व्र॒ता॒ । नीति॑ । उ॒ । शी॒र्.॒षाणि॑ । मृ॒ढ्व॒म् । इडे᳚ । एति॑ । इ॒हि॒ । अदि॑ते । एति॑ । इ॒हि॒ । सर॑स्वति । एति॑ । इ॒हि॒ । रन्तिः॑ । अ॒सि॒ । रम॑तिः । अ॒सि॒ । सू॒नरी᳚ । अ॒सि॒ । जुष्टे᳚ । जुष्टि᳚म् । ते॒ । अ॒शी॒य॒ । उप॑हूत॒ इत्युप॑ - हू॒ते॒ । उ॒प॒ह॒वमित्यु॑प - ह॒वम् ।  8 ( 50) 

TS 1.6.3.2  
ते॒ । अ॒शी॒य॒ । सा । मे॒ । स॒त्या । आ॒शीरित्या᳚ - शीः । अ॒स्य । य॒ज्ञस्य॑ । भू॒या॒त् । अरे॑डता । मन॑सा । तत् । श॒के॒य॒म् । य॒ज्ञः । दिव᳚म् । रो॒ह॒तु॒ । य॒ज्ञः । दिव᳚म् । ग॒च्छ॒तु॒ । यः । दे॒व॒यान॒ इति॑ देव-यानः॑ । पन्थाः᳚ । तेन॑ । य॒ज्ञः । दे॒वान् । अपीति॑ । ए॒तु॒ । अ॒स्मासु॑ । इन्द्रः॑ । इ॒न्द्रि॒यम् । द॒धा॒तु॒ । अ॒स्मान् । रायः॑ । उ॒त । य॒ज्ञाः । स॒च॒न्ता॒म् । अ॒स्मासु॑ । स॒न्तु॒ । आ॒शिष॒ इत्या᳚ - शिषः॑ । सा । नः॒ । प्रि॒या । सु॒प्रतू᳚र्ति॒रिति॑ सु - प्रतू᳚र्तिः । म॒घोनी᳚ । जुष्टिः॑ । अ॒सि॒ । जु॒षस्व॑ । नः॒ । जुष्टा᳚ । नः॒ ।  9 ( 50) 

TS 1.6.3.3  
अ॒सि॒ । जुष्टि᳚म् । ते॒ । ग॒मे॒य॒म् । मनः॑ । ज्योतिः॑ । जु॒ष॒ता॒म् । आज्य᳚म् । विच्छि॑न्न॒मिति॒ वि - छि॒न्न॒म् । य॒ज्ञम् । समिति॑ । इ॒मम् । द॒धा॒तु॒ । बृह॒स्पतिः॑ । त॒नु॒ता॒म् । इ॒मम् । नः॒ । विश्वे᳚ । दे॒वाः । इ॒ह । मा॒द॒य॒न्ता॒म् । ब्रद्ध्न॑ । पिन्व॑स्व । दद॑तः । मे॒ । मा । क्षा॒यि॒ । कु॒र्व॒तः । मे॒ । मा । उपेति॑ । द॒स॒त् । प्र॒जाप॑ते॒रिति॑ प्र॒जा - प॒तेः॒ । भा॒गः । अ॒सि॒ । ऊर्ज॑स्वान् । पय॑स्वान् । प्रा॒णा॒पा॒नाविति॑ प्राण-अ॒पा॒नौ । मे॒ । पा॒हि॒ । स॒मा॒न॒व्या॒नाविति॑ समान - व्या॒नौ । मे॒ । पा॒हि॒ । उ॒दा॒न॒व्या॒नावित्यु॑दान - व्या॒नौ । मे॒ । पा॒हि॒ । अक्षि॑तः । अ॒सि॒ । अक्षि॑त्यै । त्वा॒ ( ) । मा । मे॒ । क्षे॒ष्ठाः॒ । अ॒मुत्र॑ । अ॒मुष्मिन्न्॑ । लो॒के ।  ।  10 ( 56) 

TS 1.6.4.1  
ब॒र्॒.हिषः॑ । अ॒हम् । दे॒व॒य॒ज्ययेति॑ देव - य॒ज्यया᳚ । प्र॒जावा॒निति॑ प्र॒जा - वा॒न् । भू॒या॒स॒म् । नरा॒शꣳस॑स्य । अ॒हम् । दे॒व॒य॒ज्ययेति॑ देव - य॒ज्यया᳚ । प॒शु॒मानिति॑ पशु - मान् । भू॒या॒स॒म् । अ॒ग्नेः । स्वि॒ष्ट॒कृत॒ इति॑ स्विष्ट - कृतः॑ । अ॒हम् । दे॒व॒य॒ज्ययेति॑ देव - य॒ज्यया᳚ । आयु॑ष्मान् । य॒ज्ञेन॑ । प्र॒ति॒ष्ठामिति॑ प्रति - स्थाम् । ग॒मे॒य॒म् । अ॒ग्नेः । अ॒हम् । उज्जि॑ति॒मित्युत् - जि॒ति॒म् । अनु॑ । उदिति॑ । जे॒ष॒म् । सोम॑स्य । अ॒हम् । उज्जि॑ति॒मित्युत् - जि॒ति॒म् । अनु॑ । उदिति॑ । जे॒ष॒म् । अ॒ग्नेः । अ॒हम् । उज्जि॑ति॒मित्युत्-जि॒ति॒म् । अनु॑ । उदिति॑ । जे॒ष॒म् । अ॒ग्नीषोम॑यो॒रित्य॒ग्नी - सोम॑योः । अ॒हम् । उज्जि॑ति॒मित्युत् - जि॒ति॒म् । अनु॑ । उदिति॑ । जे॒ष॒म् । इ॒न्द्रा॒ग्नि॒योरिती᳚न्द्र - अ॒ग्नि॒योः । अ॒हम् । उज्जि॑ति॒मित्युत्-जि॒ति॒म् । अनु॑ । उदिति॑ । जे॒ष॒म् । इन्द्र॑स्य । अ॒हम् ।  11 ( 50) 

TS 1.6.4.2  
उज्जि॑ति॒मित्युत् - जि॒ति॒म् । अनु॑ । उदिति॑ । जे॒ष॒म् । म॒हे॒न्द्रस्येति॑ महा - इ॒न्द्रस्य॑ । अ॒हम् । उज्जि॑ति॒मित्युत्-जि॒ति॒म् । अनु॑ । उदिति॑ । जे॒ष॒म् । अ॒ग्नेः । स्वि॒ष्ट॒कृत॒ इति॑ स्विष्ट - कृतः॑ । अ॒हम् । उज्जि॑ति॒मित्युत् - जि॒ति॒म् । अनु॑ । उदिति॑ । जे॒ष॒म् । वाज॑स्य । मा॒ । प्र॒स॒वेनेति॑ प्र - स॒वेन॑ । उ॒द्ग्रा॒भेणेत्यु॑त् - ग्रा॒भेण॑ । उदिति॑ । अ॒ग्र॒भी॒त् ।  । अथ॑ । स॒पत्नान्॑ । इन्द्रः॑ । मे॒ । नि॒ग्रा॒भेणेति॑ नि - ग्रा॒भेण॑ । अध॑रान् । अ॒कः॒ ।  । उ॒द्ग्रा॒भमित्यु॑त् - ग्रा॒भम् । च॒ । नि॒ग्रा॒भमिति॑ नि - ग्रा॒भम् । च॒ । ब्रह्म॑ । दे॒वाः । अ॒वी॒वृ॒ध॒न्न् ।  । अथ॑ । स॒पत्नान्॑ । इ॒न्द्रा॒ग्नी इती᳚न्द्र - अ॒ग्नी । मे॒ । वि॒षू॒चीनान्॑ । वीति॑ । अ॒स्य॒ता॒म् ।  । एति॑ । इ॒माः । अ॒ग्म॒न्न् । आ॒शिष॒ इत्या᳚ - शिषः॑ । दोह॑कामा॒ इति॒ दोह॑ - का॒माः॒ । इन्द्र॑वन्त॒ इतीन्द्र॑- व॒न्तः॒ ।  12 ( 50) 

TS 1.6.4.3  
व॒ना॒म॒हे॒ । धु॒क्षी॒महि॑ । प्र॒जामिति॑ प्र-जाम् । इष᳚म् ।  । रोहि॑तेन । त्वा॒ । अ॒ग्निः । दे॒वता᳚म् । ग॒म॒य॒तु॒ । हरि॑भ्या॒मिति॒ हरि॑ - भ्या॒म् । त्वा॒ । इन्द्रः॑ । दे॒वता᳚म् । ग॒म॒य॒तु॒ । एत॑शेन । त्वा॒ । सूर्यः॑ । दे॒वता᳚म् । ग॒म॒य॒तु॒ । वीति॑ । ते॒ । मु॒ञ्चा॒मि॒ । र॒श॒नाः । वीति॑ । र॒श्मीन् । वीति॑ । योक्त्रा᳚ । यानि॑ । प॒रि॒चर्त॑ना॒नीति॑ परि - चर्त॑नानि । ध॒त्तात् । अ॒स्मासु॑ । द्रवि॑णम् । यत् । च॒ । भ॒द्रम् । प्रेति॑ । नः॒ । ब्रू॒ता॒त् । भा॒ग॒धानिति॑ भाग - धान् । दे॒वता॑सु ।  । विष्णोः᳚ । श॒म्ॅयोरिति॑ शं - योः । अ॒हम् । दे॒व॒य॒ज्ययेति॑ देव-य॒ज्यया᳚ । य॒ज्ञेन॑ । प्र॒ति॒ष्ठामिति॑ प्रति - स्थाम् । ग॒मे॒य॒म् । सोम॑स्य । अ॒हम् । दे॒व॒य॒ज्ययेति॑ देव - य॒ज्यया᳚ ।  13 ( 50) 

TS 1.6.4.4  
सु॒रेता॒ इति॑ सु - रेताः᳚ । रेतः॑ । धि॒षी॒य॒ । त्वष्टुः॑ । अ॒हम् । दे॒व॒य॒ज्ययेति॑ देव-य॒ज्यया᳚ । प॒शू॒नाम् । रू॒पम् । पु॒षे॒य॒म् । दे॒वाना᳚म् । पत्नीः᳚ । अ॒ग्निः । गृ॒हप॑ति॒रिति॑ गृ॒ह - प॒तिः॒ । य॒ज्ञस्य॑ । मि॒थु॒नम् । तयोः᳚ । अ॒हम् । दे॒व॒य॒ज्ययेति॑ देव - य॒ज्यया᳚ । मि॒थु॒नेन॑ । प्रेति॑ । भू॒या॒स॒म् । वे॒दः । अ॒सि॒ । वित्तिः॑ । अ॒सि॒ । वि॒देय॑ । कर्म॑ । अ॒सि॒ । क॒रुण᳚म् । अ॒सि॒ । क्रि॒यास᳚म् । स॒निः । अ॒सि॒ । स॒नि॒ता । अ॒सि॒ । स॒नेय᳚म् । घृ॒तव॑न्त॒मिति॑ घृ॒त-व॒न्त॒म् । कु॒ला॒यिन᳚म् । रा॒यः । पोष᳚म् । स॒ह॒स्रिण᳚म् । वे॒दः । द॒दा॒तु॒ । वा॒जिन᳚म् ।  ।  14 ( 44) 

TS 1.6.5.1  
एति॑ । प्या॒य॒ता॒म् । ध्रु॒वा । घृ॒तेन॑ । य॒ज्ञं ॅय॑ज्ञ॒मिति॑ य॒ज्ञम् - य॒ज्ञ॒म् । प्रतीति॑ । दे॒व॒यद्भ्य॒ इति॑ देव॒यत् - भ्यः॒ ।  । सू॒र्यायाः᳚ । ऊधः॑ । अदि॑त्याः । उ॒पस्थ॒ इत्यु॒प - स्थे॒ । उ॒रुधा॒रेत्यु॒रु - धा॒रा॒ । पृ॒थि॒वी । य॒ज्ञे । अ॒स्मिन्न् ।  । प्र॒जाप॑ते॒रिति॑ प्र॒जा-प॒तेः॒ । वि॒भानिति॑ वि-भान् । नाम॑ । लो॒कः । तस्मिन्न्॑ । त्वा॒ । द॒धा॒मि॒ । स॒ह । यज॑मानेन । सत् । अ॒सि॒ । सत् । मे॒ । भू॒याः॒ । सर्व᳚म् । अ॒सि॒ । सर्व᳚म् । मे॒ । भू॒याः॒ । पू॒र्णम् । अ॒सि॒ । पू॒र्णम् । मे॒ । भू॒याः॒ । अक्षि॑तम् । अ॒सि॒ । मा । मे॒ । क्ष॒ष्ठाः॒ । प्राच्या᳚म् । दि॒शि । दे॒वाः । ऋ॒त्विजः॑ । मा॒र्ज॒य॒न्ता॒म् । दक्षि॑णायाम् ।  15 ( 50) 

TS 1.6.5.2  
दि॒शि । मासाः᳚ । पि॒तरः॑ । मा॒र्ज॒य॒न्ता॒म् । प्र॒तीच्या᳚म् । दि॒शि । गृ॒हाः । प॒शवः॑ । मा॒र्ज॒य॒न्ता॒म् । उदी᳚च्याम् । दि॒शि । आपः॑ । ओष॑धयः । वन॒स्पत॑यः । मा॒र्ज॒य॒न्ता॒म् । ऊ॒र्द्ध्वाया᳚म् । दि॒शि । य॒ज्ञः । स॒म्ॅव॒थ्स॒र इति॑ सं - व॒थ्स॒रः । य॒ज्ञप॑ति॒रिति॑ य॒ज्ञ - प॒तिः॒ । मा॒र्ज॒य॒न्ता॒म् । विष्णोः᳚ । क्रमः॑ । अ॒सि॒ । अ॒भि॒मा॒ति॒हेत्य॑भिमाति - हा । गा॒य॒त्रेण॑ । छन्द॑सा । पृ॒थि॒वीम् । अनु॑ । वीति॑ । क्र॒मे॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः । विष्णोः᳚ । क्रमः॑ । अ॒सि॒ । अ॒भि॒श॒स्ति॒हेत्य॑भिशस्ति - हा । त्रैष्टु॑भेन । छन्द॑सा । अ॒न्तरि॑क्षम् । अनु॑ । वीति॑ । क्र॒मे॒ । निर्भ॑क्त॒ इति॒ निः-भ॒क्तः॒ । सः । यम् । द्वि॒ष्मः । विष्णोः᳚ ( ) । क्रमः॑ । अ॒सि॒ । अ॒रा॒ती॒य॒तः । ह॒न्ता । जाग॑तेन । छन्द॑सा । दिव᳚म् । अनु॑ । वीति॑ । क्र॒मे॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः । विष्णाः᳚ । क्रमः॑ । अ॒सि॒ । श॒त्रू॒य॒त इति॑ शत्रु - य॒तः । ह॒न्ता । आनु॑ष्टुभे॒नेत्यानु॑ - स्थु॒भे॒न॒ । छन्द॑सा । दिशः॑ । अनु॑ । वीति॑ । क्र॒मे॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः ।  ।  16 ( 79) 

TS 1.6.6.1  
अग॑न्म । सुवः॑ । सुवः॑ । अ॒ग॒न्म॒ । स॒न्दृश॒ इति॑ सं-दृशः॑ । ते॒ । मा । छि॒थ्सि॒ । यत् । ते॒ । तपः॑ । तस्मै᳚ । ते॒ । मा । एति॑ । वृ॒क्षि॒ । सु॒भूरिति॑ सु - भूः । अ॒सि॒ । श्रेष्ठः॑ । र॒श्मी॒नाम् । आ॒यु॒र्द्धा इत्या॑युः - धाः । अ॒सि॒ । आयुः॑ । मे॒ । धे॒हि॒ । व॒र्चो॒धा इति॑ वर्चः -धाः । अ॒सि॒ । वर्चः॑ । मयि॑ । ध॒हि॒ । इ॒दम् । अ॒हम् । अ॒मुम् । भ्रातृ॑व्यम् । आ॒भ्यः । दि॒ग्भ्य इति॑ दिक् - भ्यः । अ॒स्यै । दि॒वः । अ॒स्मात् । अ॒न्तरि॑क्षात् । अ॒स्यै । पृ॒थि॒व्याः । अ॒स्मात् । अ॒न्नाद्या॒दित्य॑न्न -अद्या᳚त् । निरिति॑ । भ॒जा॒मि॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः ।  ।  17 ( 50) 

TS 1.6.6.2  
समिति॑ । ज्योति॑षा । अ॒भू॒व॒म् । ऐ॒न्द्रीम् । आ॒वृत॒मित्या᳚ - वृत᳚म् । अ॒न्वाव॑र्त॒ इत्य॑नु - आव॑र्ते । समिति॑ । अ॒हम् । प्र॒जयेति॑ प्र-जया᳚ । समिति॑ । मया᳚ । प्र॒जेति॑ प्र - जा । समिति॑ । अ॒हम् । रा॒यः । पोषे॑ण । समिति॑ । मया᳚ । रा॒यः । पोषः॑ । समि॑द्ध॒ इति॒ सम् - इ॒द्धः॒ । अ॒ग्ने॒ । मे॒ । दी॒दि॒हि॒ । स॒मे॒द्धेति॑ सम् - ए॒द्धा । ते॒ । अ॒ग्ने॒ । दी॒द्या॒स॒म् । वसु॑मा॒निति॒ वसु॑ - मा॒न् । य॒ज्ञः । वसी॑यान् । भू॒या॒स॒म् । अग्ने᳚ । आयूꣳ॑षि । प॒व॒से॒ । एति॑ । सु॒व॒ । ऊर्ज᳚म् । इष᳚म् । च॒ । नः॒ ।  । आ॒रे । बा॒ध॒स्व॒ । दु॒च्छुना᳚म् ।  । अग्ने᳚ । पव॑स्व । स्वपा॒ इति॑ सु-अपाः᳚ । अ॒स्मे इति॑ । वर्चः॑ । सु॒वीर्य॒मिति॑ सु-वीर्य᳚म् ।  ।  18 ( 50) 

TS 1.6.6.3  
दध॑त् । पोष᳚म् । र॒यिम् । मयि॑ ।  । अग्ने᳚ । गृ॒ह॒प॒त॒ इति॑ गृह - प॒ते॒ । सु॒गृ॒ह॒प॒तिरिति॑ सु - गृ॒ह॒प॒तिः । अ॒हम् । त्वया᳚ । गृ॒हप॑ति॒नेति॑ गृ॒ह - प॒ति॒ना॒ । भू॒या॒स॒म् । सु॒गृ॒ह॒प॒तिरिति॑ सु - गृ॒ह॒प॒तिः । मया᳚ । त्वम् । गृ॒हप॑ति॒नेति॑ गृ॒ह - प॒ति॒ना॒ । भू॒याः॒ । श॒तम् । हिमाः᳚ । ताम् । आ॒शिष॒मित्या᳚ - शिष᳚म् । एति॑ । शा॒से॒ । तन्त॑वे । ज्योति॑ष्मतीम् । ताम् । आ॒शिष॒मित्या᳚ - शिष᳚म् । एति॑ । शा॒से॒ । अ॒मुष्मै᳚ । ज्योति॑ष्मतीम् । कः । त्वा॒ । यु॒न॒क्ति॒ । सः । त्वा॒ । वीति॑ । मु॒ञ्च॒तु॒ । अग्ने᳚ । व्र॒त॒प॒त॒ इति॑ व्रत - प॒ते॒ । व्र॒तम् । अ॒चा॒रि॒ष॒म् । तत् । अ॒श॒क॒म् । तत् । मे॒ । अ॒रा॒धि॒ । य॒ज्ञः । ब॒भू॒व॒ । सः । एति॑ ।  19 ( 50) 

TS 1.6.6.4  
ब॒भू॒व॒ । सः । प्रेति॑ । ज॒ज्ञे॒ । सः । वा॒वृ॒धे॒ ।  । सः । दे॒वाना᳚म् । अधि॑पति॒रित्यधि॑ - प॒तिः॒ । ब॒भू॒व॒ । सः । अ॒स्मान् । अधि॑पती॒नित्यधि॑ - प॒ती॒न् । क॒रो॒तु॒ । व॒यम् । स्या॒म॒ । पत॑यः । र॒यी॒णाम् ।  । गोमा॒निति॒ गो - मा॒न् । अ॒ग्ने॒ । अवि॑मा॒नित्यवि॑ - मा॒न् । अ॒श्वी । य॒ज्ञः । नृ॒वथ्स॒खेति॑ नृ॒वत् - स॒खा॒ । सद᳚म् । इत् । अ॒प्र॒मृ॒ष्य इत्य॑प्र - मृ॒ष्यः ।  । इडा॑वा॒नितीडा᳚ - वा॒न् । ए॒षः । अ॒सु॒र॒ । प्र॒जावा॒निति॑ प्र॒जा - वा॒न् । दी॒र्घः । र॒यिः । पृ॒थु॒बु॒द्ध्न इति॑ पृथु - बु॒द्ध्नः । स॒भावा॒निति॑ स॒भा - वा॒न् ।  ।  20 ( 35) 

TS 1.6.7.1  
यथा᳚ । वै । स॒मृ॒त॒सो॒मा इति॑ समृत - सो॒माः । ए॒वम् । वै । ए॒ते । स॒मृ॒त॒य॒ज्ञा इति॑ समृत - य॒ज्ञाः । यत् । द॒र्॒.श॒पू॒र्ण॒मा॒साविति॑ दर्.श - पू॒र्ण॒मा॒सौ । कस्य॑ । वा॒ । अह॑ । दे॒वाः । य॒ज्ञम् । आ॒गच्छ॒न्तीत्या᳚ - गच्छ॑न्ति । कस्य॑ । वा॒ । न । ब॒हू॒नाम् । यज॑मानानाम् । यः । वै । दे॒वताः᳚ । पूर्वः॑ । प॒रि॒गृ॒ह्णातीति॑ परि - गृ॒ह्णाति॑ । सः । ए॒नाः॒ । श्वः । भू॒ते । य॒ज॒ते॒ । ए॒तत् । वै । दे॒वाना᳚म् । आ॒यत॑न॒मित्या᳚ - यत॑नम् । यत् । आ॒ह॒व॒नीय॒ इत्या᳚ - ह॒व॒नीयः॑ । अ॒न्त॒रा । अ॒ग्नी इति॑ । प॒शू॒नाम् । गार्.ह॑पत्य॒ इति॒ गार्.ह॑ - प॒त्यः॒ । म॒नु॒ष्या॑णाम् । अ॒न्वा॒हा॒र्य॒पच॑न॒ इत्य॑न्वाहार्य - पच॑नः । पि॒तृ॒णाम् । अ॒ग्निम् । गृ॒ह्णा॒ति॒ । स्वे । ए॒व । आ॒यत॑न॒ इत्या᳚ - यत॑ने । दे॒वताः᳚ । परीति॑ ।  21 ( 50) 

TS 1.6.7.2  
गृ॒ह्णा॒ति॒ । ताः । श्वः । भू॒ते । य॒ज॒ते॒ । व्र॒तेन॑ । वै । मेद्ध्यः॑ । अ॒ग्निः । व्र॒तप॑ति॒रिति॑ व्र॒त - प॒तिः॒ । ब्रा॒ह्म॒णः । व्र॒त॒भृदिति॑ व्रत - भृत् । व्र॒तम् । उ॒पै॒ष्यन्नित्यु॑प - ए॒ष्यन्न् । ब्रू॒या॒त् । अग्ने᳚ । व्र॒त॒प॒त॒ इति॑ व्रत - प॒ते॒ । व्र॒तम् । च॒रि॒ष्या॒मि॒ । इति॑ । अ॒ग्निः । वै । दे॒वाना᳚म् । व्र॒तप॑ति॒रिति॑ व्र॒त - प॒तिः॒ । तस्मै᳚ । ए॒व । प्र॒ति॒प्रोच्येति॑ प्रति - प्रोच्य॑ । व्र॒तम् । एति॑ । ल॒भ॒ते॒ । ब॒र्॒.हिषा᳚ । पू॒र्णमा॑स॒ इति॑ पू॒र्ण - मा॒से॒ । व्र॒तम् । उपेति॑ । ए॒ति॒ । व॒थ्सैः । अ॒मा॒वा॒स्या॑या॒मित्य॑मा - वा॒स्या॑याम् । ए॒तत् । हि । ए॒तयोः᳚ । आ॒यत॑न॒मित्या᳚ - यत॑नम् । उ॒प॒स्तीर्य॒ इत्यु॑प - स्तीर्यः॑ । पूर्वः॑ । च॒ । अ॒ग्निः । अप॑रः । च॒ । इति॑ । आ॒हुः॒ । म॒नु॒ष्याः᳚ ।  22 ( 50) 

TS 1.6.7.3  
इत् । नु । वै । उप॑स्तीर्ण॒मियुप॑ - स्ती॒र्ण॒म् । इ॒च्छन्ति॑ । किम् । उ॒ । दे॒वाः । येषा᳚म् । नवा॑वसान॒मिति॒ नव॑ - अ॒व॒सा॒न॒म् । उपेति॑ । अ॒स्मि॒न्न् । श्वः । य॒क्ष्यमा॑णे । दे॒वताः᳚ । व॒स॒न्ति॒ । यः । ए॒वम् । वि॒द्वान् । अ॒ग्निम् । उ॒प॒स्तृ॒णातीत्यु॑प - स्तृ॒णाति॑ । यज॑मानेन । ग्रा॒म्याः । च॒ । प॒शवः॑ । अ॒व॒रुद्ध्या॒ इत्य॑व-रुद्ध्याः᳚ । आ॒र॒ण्याः । च॒ । इति॑ । आ॒हुः॒ । यत् । ग्रा॒म्यान् । उ॒प॒वस॒तीत्यु॑प - वस॑ति । तेन॑ । ग्रा॒म्यान् । अवेति॑ । रु॒न्धे॒ । यत् । आ॒र॒ण्यस्य॑ । अ॒श्ञाति॑ । तेन॑ । आ॒र॒ण्यान् । यत् । अना᳚श्वान् । उ॒प॒वसे॒दित्यु॑प - वसे᳚त् । पि॒तृ॒दे॒व॒त्य॑ इति॑ पितृ - दे॒व॒त्यः॑ । स्या॒त् । आ॒र॒ण्यस्य॑ । अ॒श्ञा॒ति॒ । इ॒न्द्रि॒यम् ।  23 ( 50) 

TS 1.6.7.4  
वै । आ॒र॒ण्यम् । इ॒न्द्रि॒यम् । ए॒व । आ॒त्मन्न् । ध॒त्ते॒ । यत् । अना᳚श्वान् । उ॒प॒वसे॒दित्यु॑प - वसे᳚त् । क्षोधु॑कः । स्या॒त् । यत् । अ॒श्ञी॒यात् । रु॒द्रः । अ॒स्य॒ । प॒शून् । अ॒भीति॑ । म॒न्ये॒त॒ । अ॒पः । अ॒श्ञा॒ति॒ । तत् । न । इ॒व॒ । अ॒शि॒तम् । न । इ॒व॒ । अन॑शितम् । न । क्षोधु॑कः । भव॑ति । न । अ॒स्य॒ । रु॒द्रः । प॒शून् । अ॒भीति॑ । म॒न्य॒ते॒ । वज्रः॑ । वै । य॒ज्ञः । क्षुत् । खलु॑ । वै । म॒नु॒ष्य॑स्य । भ्रातृ॑व्यः । यत् । अना᳚श्वान् । उ॒प॒वस॒तीत्यु॑प-वस॑ति । वज्रे॑ण । ए॒व । सा॒क्षादिति॑ स-अ॒क्षात् ( ) । क्षुध᳚म् । भ्रातृ॑व्यम् । ह॒न्ति॒ ।  ।  24 ( 53) 

TS 1.6.8.1  
यः । वै । श्र॒द्धामिति॑ श्रत् - धाम् । अना॑र॒भ्येत्यना᳚ - र॒भ्य॒ । य॒ज्ञेन॑ । यज॑ते । न । अ॒स्य॒ । इ॒ष्टाय॑ । श्रत् । द॒ध॒ते॒ । अ॒पः । प्रेति॑ । न॒य॒ति॒ । श्र॒द्धेति॑ श्रत् - धा । वै । आपः॑ । श्र॒द्धामिति॑ श्रत् - धाम् । ए॒व । आ॒रभ्येत्या᳚ - रभ्य॑ । य॒ज्ञेन॑ । य॒ज॒ते॒ । उ॒भये᳚ । अ॒स्य॒ । दे॒व॒म॒नु॒ष्या इति॑ देव - म॒नु॒ष्याः । इ॒ष्टाय॑ । श्रत् । द॒ध॒ते॒ । तत् । आ॒हुः॒ । अतीति॑ । वै । ए॒ताः । वर्त्र᳚म् । ने॒द॒न्ति॒ । अतीति॑ । वाच᳚म् । मनः॑ । वाव । ए॒ताः । न । अतीति॑ । ने॒द॒न्ति॒ । इति॑ । मन॑सा । प्रेति॑ । न॒य॒ति॒ । इ॒यम् । वै । मनः॑ ।  25 ( 50) 

TS 1.6.8.2  
अ॒नया᳚ । ए॒व । ए॒नाः॒ । प्रेति॑ । न॒य॒ति॒ । अस्क॑न्नहवि॒रित्यस्क॑न्न - ह॒विः॒ । भ॒व॒ति॒ । यः । ए॒वम् । वेद॑ । य॒ज्ञा॒यु॒धानीति॑ यज्ञ - आ॒यु॒धानि॑ । समिति॑ । भ॒र॒ति॒ । य॒ज्ञः । वै । य॒ज्ञा॒यु॒धानीति॑ यज्ञ - आ॒यु॒धानि॑ । य॒ज्ञम् । ए॒व । तत् । समिति॑ । भ॒र॒ति॒ । यत् । एक॑मेक॒मित्येक᳚म् - ए॒क॒म् । सं॒भरे॒दिति॑ सं-भरे᳚त् । पि॒तृ॒दे॒व॒त्या॑नीति॑ पितृ - दे॒व॒त्या॑नि । स्युः॒ । यत् । स॒ह । सर्वा॑णि । मा॒नु॒षाणि॑ । द्वेद्वे॒ इति॒ द्वे - द्वे॒ । समिति॑ । भ॒र॒ति॒ । या॒ज्या॒नु॒वा॒क्य॑यो॒रिति॑ याज्या - अ॒नु॒वा॒क्य॑योः । ए॒व । रू॒पम् । क॒रो॒ति॒ । अथो॒ इति॑ । मि॒थु॒नम् । ए॒व । यः । वै । दश॑ । य॒ज्ञा॒यु॒धानीति॑ यज्ञ - आ॒यु॒धानि॑ । वेद॑ । मु॒ख॒तः । अ॒स्य॒ । य॒ज्ञः । क॒ल्प॒ते॒ । स्फ्यः ।  26 ( 50) 

TS 1.6.8.3  
च॒ । क॒पाला॑नि । च॒ । अ॒ग्नि॒हो॒त्र॒हव॒णीत्य॑ग्निहोत्र - हव॑नी । च॒ । शूर्प᳚म् । च॒ । कृ॒ष्णा॒जि॒नमिति॑ कृष्ण - अ॒जि॒नम् । च॒ । शम्या᳚ । च॒ । उ॒लूख॑लम् । च॒ । मुस॑लम् । च॒ । दृ॒षत् । च॒ । उप॑ला । च॒ । ए॒तानि॑ । वै । दश॑ । य॒ज्ञा॒यु॒धानीति॑ यज्ञ - आ॒यु॒धानि॑ । यः । ए॒वम् । वेद॑ । मु॒ख॒तः । अ॒स्य॒ । य॒ज्ञः । क॒ल्प॒ते॒ । यः । वै । दे॒वेभ्यः॑ । प्र॒ति॒प्रोच्येति॑ प्रति - प्रोच्य॑ । य॒ज्ञेन॑ । यज॑ते । जु॒षन्ते᳚ । अ॒स्य॒ । दे॒वाः । ह॒व्यम् । ह॒विः । नि॒रु॒प्यमा॑ण॒मिति॑ निः - उ॒प्यमा॑नम् । अ॒भीति॑ । म॒न्त्र॒ये॒त॒ । अ॒ग्निम् । होता॑रम् । इ॒ह । तम् । हु॒वे॒ । इति॑ ।  27 ( 50) 

TS 1.6.8.4  
दे॒वेभ्यः॑ । ए॒व । प्र॒ति॒प्रोच्येति॑ प्रति - प्रोच्य॑ । य॒ज्ञेन॑ । य॒ज॒ते॒ । जु॒षन्ते᳚ । अ॒स्य॒ । दे॒वाः । ह॒व्यम् । ए॒षः । वै । य॒ज्ञस्य॑ । ग्रहः॑ । गृ॒ही॒त्वा । ए॒व । य॒ज्ञेन॑ । य॒ज॒ते॒ । तत् । उ॒दि॒त्वा । वाच᳚म् । य॒च्छ॒ति॒ । य॒ज्ञस्य॑ । धृत्यै᳚ । अथो॒ इति॑ । मन॑सा । वै । प्र॒जाप॑ति॒रिति॑ प्र॒जा - प॒तिः॒ । य॒ज्ञम् । अ॒त॒नु॒त॒ । मन॑सा । ए॒व । तत् । य॒ज्ञम् । त॒नु॒ते॒ । रक्ष॑साम् । अन॑न्ववचारा॒येत्यन॑नु-अ॒व॒चा॒रा॒य॒ । यः । वै । य॒ज्ञम् । योगे᳚ । आग॑त॒ इत्या - ग॒ते॒ । यु॒नक्ति॑ । यु॒ङ्क्ते । यु॒ञ्जा॒नेषु॑ । कः । त्वा॒ । यु॒न॒क्ति॒ । सः । त्वा॒ । यु॒न॒क्तु॒ ( ) । इति॑ । आ॒ह॒ । प्र॒जाप॑ति॒रिति॑ प्र॒जा - प॒तिः॒ । वै । कः । प्र॒जाप॑ति॒नेति॑ प्र॒जा - प॒ति॒ना॒ । ए॒व । ए॒न॒म् । यु॒न॒क्ति॒ । यु॒ङ्क्ते । यु॒ञ्जा॒नेषु॑ ।  ।  28 ( 61) 

TS 1.6.9.1  
प्र॒जाप॑ति॒रिति॑ प्र॒जा - प॒तिः॒ । य॒ज्ञान् । अ॒सृ॒ज॒त॒ । अ॒ग्नि॒हो॒त्रमित्य॑ग्नि - हो॒त्रम् । च॒ । अ॒ग्नि॒ष्टो॒ममित्य॑ग्नि - स्तो॒मम् । च॒ । पौ॒र्ण॒मा॒सीमिति॑ पौर्ण - मा॒सीम् । च॒ । उ॒क्थ्य᳚म् । च॒ । अ॒मा॒वा॒स्या॑मित्य॑मा-वा॒स्या᳚म् । च॒ । अ॒ति॒रा॒त्रमित्य॑ति - रा॒त्रम् । च॒ । तान् । उदिति॑ । अ॒मि॒मी॒त॒ । याव॑त् । अ॒ग्नि॒हो॒त्रमित्य॑ग्नि - हो॒त्रम् । आसी᳚त् । तावान्॑ । अ॒ग्नि॒ष्टो॒म इत्य॑ग्नि - स्तो॒मः । याव॑ती । पौ॒र्ण॒मा॒सीति॑ पौर्ण - मा॒सी । तावान्॑ । उ॒क्थ्यः॑ । याव॑ती । अ॒मा॒वा॒स्येत्य॑मा - वा॒स्या᳚ । तावान्॑ । अ॒ति॒रा॒त्र इत्य॑ति-रा॒त्रः । यः । ए॒वम् । वि॒द्वान् । अ॒ग्नि॒हो॒त्रमित्य॑ग्नि - हो॒त्रम् । जु॒होति॑ । याव॑त् । अ॒ग्नि॒ष्टो॒मेनेत्य॑ग्नि - स्तो॒मेन॑ । उ॒पा॒प्नोतीत्यु॑प - आ॒प्नोति॑ । ताव॑त् । उपेति॑ । आ॒प्नो॒ति॒ । यः । ए॒वम् । वि॒द्वान् । पौ॒र्ण॒मा॒सीमिति॑ पौर्ण - मा॒सीम् । यज॑ते । याव॑त् । उ॒क्थ्ये॑न । उ॒पा॒प्नोतीत्यु॑प - आ॒प्नोति॑ ।  29 ( 50) 

TS 1.6.9.2  
ताव॑त् । उपेति॑ । आ॒प्नो॒ति॒ । यः । ए॒वम् । वि॒द्वान् । अ॒मा॒वा॒स्या॑मित्य॑मा - वा॒स्या᳚म् । यज॑ते । याव॑त् । अ॒ति॒रा॒त्रेणेत्य॑ति - रा॒त्रेण॑ । उ॒पा॒प्नोतीत्यु॑प - आ॒प्नोति॑ । ताव॑त् । उपेति॑ । आ॒प्नो॒ति॒ । प॒र॒मे॒ष्ठिनः॑ । वै । ए॒षः । य॒ज्ञः । अग्रे᳚ । आ॒सी॒त् । तेन॑ । सः । प॒र॒माम् । काष्ठा᳚म् । अ॒ग॒च्छ॒त् । तेन॑ । प्र॒जाप॑ति॒मिति॑ प्र॒जा - प॒ति॒म् । नि॒रवा॑सायय॒दिति॑ निः - अवा॑साययत् । तेन॑ । प्र॒जाप॑ति॒रिति॑ प्र॒जा - प॒तिः॒ । प॒र॒माम् । काष्ठा᳚म् । अ॒ग॒च्छ॒त् । तेन॑ । इन्द्र᳚म् । नि॒रवा॑सायय॒दिति॑ निः-अवा॑साययत् । तेन॑ । इन्द्रः॑ । प॒र॒माम् । काष्ठा᳚म् । अ॒ग॒च्छ॒त् । तेन॑ । अ॒ग्नीषोमा॒वित्य॒ग्नी - सोमौ᳚ । नि॒रवा॑सायय॒दिति॑ निः - अवा॑साययत् । तेन॑ । अ॒ग्नीषोमा॒वित्य॒ग्नी - सोमौ᳚ । प॒र॒माम् । काष्ठा᳚म् । अ॒ग॒च्छ॒ता॒म् । यः ।  30 ( 50) 

TS 1.6.9.3  
ए॒वम् । वि॒द्वान् । द॒र्॒.श॒पू॒र्ण॒मा॒साविति॑ दर्.श - पू॒र्ण॒मा॒सौ । यज॑ते । प॒र॒माम् । ए॒व । काष्ठा᳚म् । ग॒च्छ॒ति॒ । यः । वै । प्रजा॑ते॒नेति॒ प्र - जा॒ते॒न॒ । य॒ज्ञेन॑ । यज॑ते । प्रेति॑ । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । मि॒थु॒नैः । जा॒य॒ते॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । द्वाद॑श । द्व॒न्द्वानीति॑ द्वं - द्वानि॑ । द॒र्॒.श॒पू॒र्ण॒मा॒सयो॒रिति॑ दर्.श - पू॒र्ण॒मा॒सयोः᳚ । तानि॑ । सं॒पाद्या॒नीति॑ सं- पाद्या॑नि । इति॑ । आ॒हुः॒ । व॒थ्सम् । च॒ । उ॒पा॒व॒सृ॒जतीत्यु॑प - अ॒व॒सृ॒जति॑ । उ॒खाम् । च॒ । अधीति॑ । श्र॒य॒ति॒ । अवेति॑ । च॒ । हन्ति॑ । दृ॒षदौ᳚ । च॒ । स॒माह॒न्तीति॑ सं - आह॑न्ति । अधीति॑ । च॒ । वप॑ते । क॒पाला॑नि । च॒ । उपेति॑ । द॒धा॒ति॒ । पु॒रो॒डाश᳚म् । च॒ ।  31 ( 50) 

TS 1.6.9.4  
अ॒धि॒श्रय॒तीत्य॑धि - श्रय॑ति । आज्य᳚म् । च॒ । स्तं॒ब॒य॒जुरिति॑ स्तंब - य॒जुः । च॒ । हर॑ति । अ॒भीति॑ । च॒ । गृ॒ह्णा॒ति॒ । वेदि᳚म् । च॒ । प॒रि॒गृ॒ह्णातीति॑ परि - गृ॒ह्णाति॑ । पत्नी᳚म् । च॒ । समिति॑ । न॒ह्य॒ति॒ । प्रोक्ष॑णी॒रिति॑ प्र - उक्ष॑णीः । च॒ । आ॒सा॒दय॒तीत्या᳚ - सा॒दय॑ति । आज्य᳚म् । च॒ । ए॒तानि॑ । वै । द्वाद॑श । द्व॒न्द्वानीति॑ द्वं - द्वानि॑ । द॒र्॒.श॒पू॒र्ण॒मा॒सया॒रिति॑ दर्.श - पू॒र्ण॒मा॒सयोः᳚ । तानि॑ । यः । ए॒वम् । सं॒पाद्येति॑ सं - पाद्य॑ । यज॑ते । प्रजा॑ते॒नेति॒ प्र - जा॒ते॒न॒ । ए॒व । य॒ज्ञेन॑ । य॒ज॒ते॒ । प्रेति॑ । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । मि॒थु॒नैः । जा॒य॒ते॒ ।  ।  32 ( 40) 

TS 1.6.10.1  
ध्रु॒वः । अ॒सि॒ । ध्रु॒वः । अ॒हम् । स॒जा॒तेष्विति॑ स - जा॒तेषु॑ । भू॒या॒स॒म् । इति॑ । आ॒ह॒ । ध्रु॒वान् । ए॒व । ए॒ना॒न् । कु॒रु॒ते॒ । उ॒ग्रः । अ॒सि॒ । उ॒ग्रः । अ॒हम् । स॒जा॒तेष्विति॑ स-जा॒तेषु॑ । भू॒या॒स॒म् । इति॑ । आ॒ह॒ । अप्र॑तिवादिन॒ इत्यप्र॑ति - वा॒दि॒नः॒ । ए॒व । ए॒ना॒न् । कु॒रु॒ते॒ । अ॒भि॒भूरित्य॑भि - भूः । अ॒सि॒ । अ॒भि॒भूरित्य॑भि - भूः । अ॒हम् । स॒जा॒तेष्विति॑ स - जा॒तेषु॑ । भू॒या॒स॒म् । इति॑ । आ॒ह॒ । यः । ए॒व । ए॒न॒म् । प्र॒त्यु॒त्पिपी॑त॒ इति॑ प्रति-उ॒त्पिपी॑ते । तम् । उपेति॑ । अ॒स्य॒ते॒ । यु॒नज्मि॑ । त्वा॒ । ब्रह्म॑णा । दैव्ये॑न । इति॑ । आ॒ह॒ । ए॒षः । वै । अ॒ग्नेः । योगः॑ । तेन॑ ।  33 ( 50) 

TS 1.6.10.2  
ए॒व । ए॒न॒म् । यु॒न॒क्ति॒ । य॒ज्ञस्य॑ । वै । समृ॑द्धे॒नेति॒ सं - ऋ॒द्धे॒न॒ । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । य॒ज्ञस्य॑ । व्यृ॑द्धे॒नेति॒ वि - ऋ॒द्धे॒न॒ । असु॑रान् । परेति॑ । अ॒भा॒व॒य॒न्न् । यत् । मे॒ । अ॒ग्ने॒ । अ॒स्य । य॒ज्ञस्य॑ । रिष्या᳚त् । इति॑ । आ॒ह॒ । य॒ज्ञस्य॑ । ए॒व । तत् । समृ॑द्धे॒नेति॒ सं - ऋ॒द्धे॒न॒ । यज॑मानः । सु॒व॒र्गमिति॑ सुवः - गम् । लो॒कम् । ए॒ति॒ । य॒ज्ञस्य॑ । व्यृ॑द्धे॒नेति॒ वि - ऋ॒द्धे॒न॒ । भ्रातृ॑व्यान् । परेति॑ । भा॒व॒य॒ति॒ । अ॒ग्नि॒हो॒त्रमित्य॑ग्नि - हो॒त्रम् । ए॒ताभिः॑ । व्याहृ॑तीभि॒रिति॒ व्याहृ॑ति - भिः॒ । उपेति॑ । सा॒द॒ये॒त् । य॒ज्ञ॒मु॒खमिति॑ यज्ञ - म॒खम् । वै । अ॒ग्नि॒हो॒त्रमित्य॑ग्नि - हो॒त्रम् । ब्रह्म॑ । ए॒ताः । व्याहृ॑तय॒ इति॑ वि - आहृ॑तयः । य॒ज्ञ॒मु॒ख इति॑ यज्ञ - मु॒खे । ए॒व । ब्रह्म॑ ।  34 ( 50) 

TS 1.6.10.3  
कु॒रु॒ते॒ । सं॒ॅव॒थ्स॒र इति॑ सं - व॒थ्स॒रे । प॒र्याग॑त॒ इति॑ परि - आग॑ते । ए॒ताभिः॑ । ए॒व । उपेति॑ । सा॒द॒ये॒त् । ब्रह्म॑णा । ए॒व । उ॒भ॒यतः॑ । सं॒ॅव॒थ्स॒रमिति॑ सं - व॒थ्स॒रम् । परीति॑ । गृ॒ह्णा॒ति॒ । द॒र्॒.श॒पू॒र्ण॒मा॒साविति॑ दर्.श - पू॒र्ण॒मा॒सौ । चा॒तु॒र्मा॒स्यानीति॑ चातुः - मा॒स्यानि॑ । आ॒लभ॑मान॒ इत्या᳚ - लभ॑मानः । ए॒ताभिः॑ । व्याहृ॑तीभि॒रिति॒ व्याहृ॑ति - भिः॒ । ह॒वीꣳषि॑ । एति॑ । सा॒द॒ये॒त् । य॒ज्ञ॒मु॒खमिति॑ यज्ञ - मु॒खम् । वै । द॒र्॒.श॒पू॒र्ण॒मा॒साविति॑ दर्.श - पू॒र्ण॒मा॒सौ । चा॒तु॒र्मा॒स्यानीति॑ चातुः - मा॒स्यानि॑ । ब्रह्म॑ । ए॒ताः । व्याहृ॑तय॒ इति॑ वि - आहृ॑तयः । य॒ज्ञ॒मु॒ख इति॑ यज्ञ - मु॒खे । ए॒व । ब्रह्म॑ । कु॒रु॒ते॒ । सं॒ॅव॒थ्स॒र इति॑ सं - व॒थ्स॒रे । प॒र्याग॑त॒ इति॑ परि - आग॑ते । ए॒ताभिः॑ । ए॒व । एति॑ । सा॒द॒ये॒त् । ब्रह्म॑णा । ए॒व । उ॒भ॒यतः॑ । सं॒ॅव॒थ्स॒रमिति॑ सं - व॒थ्स॒रम् । परीति॑ । गृ॒ह्णा॒ति॒ । यत् । वै । य॒ज्ञस्य॑ । साम्ना᳚ । क्रि॒यते᳚ । रा॒ष्ट्रम् ।  35 ( 50) 

TS 1.6.10.4  
य॒ज्ञस्य॑ । आ॒शीरित्या᳚ - शीः । ग॒च्छ॒ति॒ । यत् । ऋ॒चा । विश᳚म् । य॒ज्ञस्य॑ । आ॒शीरित्या᳚ - शीः । ग॒च्छ॒ति॒ । अथ॑ । ब्रा॒ह्म॒णः । अ॒ना॒शीर्के॑ण । य॒ज्ञेन॑ । य॒ज॒ते॒ । सा॒मि॒धे॒नीरिति॑ साम् - इ॒धे॒नीः । अ॒नु॒व॒क्ष्यन्नित्य॑नु - व॒क्ष्यन्न् । ए॒ताः । व्याहृ॑ती॒रिति॑ वि - आहृ॑तीः । पु॒रस्ता᳚त् । द॒द्ध्या॒त् । ब्रह्म॑ । ए॒व । प्र॒ति॒पद॒मिति॑ प्रति-पद᳚म् । कु॒रु॒ते॒ । तथा᳚ । ब्रा॒ह्म॒णः । साशी᳚र्के॒णेति॒ स -आ॒शी॒र्के॒ण॒ । य॒ज्ञेन॑ । य॒ज॒ते॒ । यम् । का॒मये॑त । यज॑मानम् । भ्रातृ॑व्यम् । अ॒स्य॒ । य॒ज्ञस्य॑ । आ॒शीरित्या᳚ - शीः । ग॒च्छे॒त् । इति॑ । तस्य॑ । ए॒ताः । व्याहृ॑ती॒रिति॑ वि - आहृ॑तीः । पु॒रो॒नु॒वा॒क्या॑या॒मिति॑ पुरः - अ॒नु॒वा॒क्या॑याम् । द॒द्ध्या॒त् । भ्रा॒तृ॒व्य॒दे॒व॒त्येति॑ भ्रातृव्य - दे॒व॒त्या᳚ । वै । पु॒रो॒नु॒वा॒क्येति॑ पुरः - अ॒नु॒वा॒क्या᳚ । भ्रातृ॑व्यम् । ए॒व । अ॒स्य॒ । य॒ज्ञस्य॑ ।  36 ( 50) 

TS 1.6.10.5  
आ॒शीरित्या᳚ - शीः । ग॒च्छ॒ति॒ । यान् । का॒मये॑त । यज॑मानान् । स॒माव॑ती । ए॒ना॒न् । य॒ज्ञस्य॑ । आ॒शीरित्या᳚ - शीः । ग॒च्छे॒त् । इति॑ । तेषा᳚म् । ए॒ताः । व्याहृ॑ती॒रिति॑ वि - आहृ॑तीः । पु॒रो॒नु॒वा॒क्या॑या॒ इति॑ पुरः-अ॒नु॒वा॒क्या॑याः । अ॒र्द्ध॒र्च इत्य॒॑र्द्ध-ऋ॒चे । एका᳚म् । द॒द्ध्या॒त् । या॒ज्या॑यै । पु॒रस्ता᳚त् । एका᳚म् । या॒ज्या॑याः । अ॒र्द्ध॒र्च इत्य॑र्द्ध - ऋ॒चे । एका᳚म् । तथा᳚ । ए॒ना॒न् । स॒माव॑ती । य॒ज्ञस्य॑ । आ॒शीरित्या᳚ - शीः । ग॒च्छ॒ति॒ । यथा᳚ । वै । प॒र्जन्यः॑ । सुवृ॑ष्ट॒मिति॒ सु - वृ॒ष्ट॒म् । वर्.ष॑ति । ए॒वम् । य॒ज्ञः । यज॑मानाय । व॒र्॒.ष॒ति॒ । स्थल॑या । उ॒द॒कम् । प॒रि॒गृ॒ह्णन्तीति॑ परि - गृ॒ह्णन्ति॑ । आ॒शिषेत्या᳚ - शिषा᳚ । य॒ज्ञम् । यज॑मानः । परीति॑ । गृ॒ह्णा॒ति॒ । मनः॑ । अ॒सि॒ । प्रा॒जा॒प॒त्यमिति॑ प्राजा - प॒त्यम् ।  37 ( 50) 

TS 1.6.10.6  
मन॑सा । मा॒ । भू॒तेन॑ । एति॑ । वि॒श॒ । इति॑ । आ॒ह॒ । मनः॑ । वै । प्रा॒जा॒प॒त्यमिति॑ प्राजा - प॒त्यम् । प्रा॒जा॒प॒त्य इति॑ प्राजा - प॒त्यः । य॒ज्ञः । मनः॑ । ए॒व । य॒ज्ञम् । आ॒त्मन्न् । ध॒त्ते॒ । वाक् । अ॒सि॒ । ऐ॒न्द्री । स॒प॒त्न॒क्षय॒णीति॑ सपत्न - क्षय॑णी । वा॒चा । मा॒ । इ॒न्द्रि॒येण॑ । एति॑ । वि॒श॒ । इति॑ । आ॒ह॒ । ऐ॒न्द्री । वै । वाक् । वाच᳚म् । ए॒व । ऐ॒न्द्रीम् । आ॒त्मन्न् । ध॒त्ते॒ ।  ।  38 ( 36) 

TS 1.6.11.1  
यः । वै । स॒प्त॒द॒शमिति॑ सप्त - द॒शम् । प्र॒जाप॑ति॒मिति॑ प्र॒जा - प॒ति॒म् । य॒ज्ञम् । अ॒न्वाय॑त्त॒मित्य॑नु - आय॑त्तम् । वेद॑ । प्रतीति॑ । य॒ज्ञेन॑ । ति॒ष्ठ॒ति॒ । न । य॒ज्ञात् । भ्रꣳ॒॒श॒ते॒ । एति॑ । श्रा॒व॒य॒ । इति॑ । चतु॑रक्षर॒मिति॒ चतुः॑ - अ॒क्ष॒र॒म् । अस्तु॑ । श्रौष॑ट् । इति॑ । चतु॑रक्षर॒मिति॒ चतुः॑ - अ॒क्ष॒र॒म् । यज॑ । इति॑ । द्व्य॑क्षर॒मिति॒ द्वि - अ॒क्ष॒र॒म् । ये । यजा॑महे । इति॑ । पञ्चा᳚क्षर॒मिति॒ पञ्च॑ - अ॒क्ष॒र॒म् । द्व्य॒क्ष॒र इति॑ द्वि - अ॒क्ष॒रः । व॒ष॒ट्का॒र इति॑ वषट् - का॒रः । ए॒षः । वै । स॒प्त॒द॒श इति॑ सप्त - द॒शः । प्र॒जाप॑ति॒रिति॑ प्र॒जा - प॒तिः॒ । य॒ज्ञम् । अ॒न्वाय॑त्त॒ इत्य॑नु-आय॑त्तः । यः । ए॒वम् । वेद॑ । प्रतीति॑ । य॒ज्ञेन॑ । ति॒ष्ठ॒ति॒ । न । य॒ज्ञात् । भ्रꣳ॒॒श॒ते॒ । यः । वै । य॒ज्ञस्य॑ । प्राय॑ण॒मिति॑ प्र - अय॑नम् । प्र॒ति॒ष्ठामिति॑ प्रति - स्थाम् ।  39 ( 50) 

TS 1.6.11.2  
उ॒दय॑न॒मित्यु॑त् - अय॑नम् । वेद॑ । प्रति॑ष्ठिते॒नेति॒ प्रति॑ - स्थि॒ते॒न॒ । अरि॑ष्टेन । य॒ज्ञेन॑ । सꣳ॒॒स्थामिति॑ सं - स्थाम् । ग॒च्छ॒ति॒ । एति॑ । श्रा॒व॒य॒ । अस्तु॑ । श्रौष॑ट् । यज॑ । ये । यजा॑महे । व॒ष॒ट्का॒र इति॑ वषट् - का॒रः । ए॒तत् । वै । य॒ज्ञस्य॑ । प्राय॑ण॒मिति॑ प्र - अय॑नम् । ए॒षा । प्र॒ति॒ष्ठेति॑ प्रति - स्था । ए॒तत् । उ॒दय॑न॒मित्यु॑त् - अय॑नम् । यः । ए॒वम् । वेद॑ । प्रति॑ष्ठिते॒नेति॒ प्रति॑-स्थि॒ते॒न॒ । अरि॑ष्टेन । य॒ज्ञेन॑ । सꣳ॒॒स्थामिति॑ सं - स्थाम् । ग॒च्छ॒ति॒ । यः । वै । सू॒नृता॑यै । दोह᳚म् । वेद॑ । दु॒हे । ए॒व । ए॒ना॒म् । य॒ज्ञः । वै । सू॒नृता᳚ । एति॑ । श्रा॒व॒य॒ । इति॑ । एति॑ । ए॒व । ए॒ना॒म् । अ॒ह्व॒त् । अस्तु॑ ।  40 ( 50) 

TS 1.6.11.3  
श्रौष॑ट् । इति॑ । उ॒पावा᳚स्रा॒गित्यु॑प-अवा᳚स्राक् । यज॑ । इति॑ । उदिति॑ । अ॒नै॒षी॒त् । ये । यजा॑महे । इति॑ । उपेति॑ । अ॒स॒द॒त् । व॒ष॒ट्का॒रेणेति॑ वषट्-का॒रेण॑ । दो॒ग्धि॒ । ए॒षः । वै । सू॒नृता॑यै । दोहः॑ । यः । ए॒वम् । वेद॑ । दु॒हे । ए॒व । ए॒ना॒म् । दे॒वाः । वै । स॒त्रम् । आ॒स॒त॒ । तेषा᳚म् । दिशः॑ । अ॒द॒स्य॒न्न् । ते । ए॒ताम् । आ॒र्द्राम् । प॒ङ्क्तिम् । अ॒प॒श्य॒न्न् । एति॑ । श्रा॒व॒य॒ । इति॑ । पु॒रो॒वा॒तमिति॑ पुरः - वा॒तम् । अ॒ज॒न॒य॒न्न् । अस्तु॑ । श्रौष॑ट् । इति॑ । अ॒भ्रम् । समिति॑ । अ॒प्ला॒व॒य॒न्न् । यज॑ । इति॑ । वि॒द्युत॒मिति॑ वि - द्युत᳚म् ।  41 ( 50) 

TS 1.6.11.4  
अ॒ज॒न॒य॒न्न् । ये । यजा॑महे । इति॑ । प्रेति॑ । अ॒व॒र्॒.ष॒य॒न्न् । अ॒भीति॑ । अ॒स्त॒न॒य॒न्न् । व॒ष॒ट्का॒रेणेति॑ वषट् - का॒रेण॑ । ततः॑ । वै । तेभ्यः॑ । दिशः॑ । प्रेति॑ । अ॒प्या॒य॒न्त॒ । यः । ए॒वम् । वेद॑ । प्रेति॑ । अ॒स्मै॒ । दिशः॑ । प्या॒य॒न्ते॒ । प्र॒जाप॑ति॒मिति॑ प्र॒जा - प॒ति॒म् । त्वो॒वेदेति॑ त्वः - वेद॑ । प्र॒जाप॑ति॒रिति॑ प्र॒जा - प॒तिः॒ । त्वं॒ॅवे॒देति॑  त्वं - वे॒द॒ । यम् । प्र॒जाप॑ति॒रिति॑ प्र॒जा-प॒तिः॒ । वेद॑ । सः । पुण्यः॑ । भ॒व॒ति॒ । ए॒षः । वै । छ॒न्द॒स्यः॑ । प्र॒जाप॑ति॒रिति॑ प्र॒जा - प॒तिः॒ । एति॑ । श्रा॒व॒य॒ । अस्तु॑ । श्रौष॑ट् । यज॑ । ये । यजा॑महे । व॒ष॒ट्का॒र इति॑ वषट् - का॒रः । यः । ए॒वम् । वेद॑ । पुण्यः॑ । भ॒व॒ति॒ । व॒स॒न्तम् ।  42 ( 50) 

TS 1.6.11.5  
ऋ॒तू॒नाम् । प्री॒णा॒मि॒ । इति॑ । आ॒ह॒ । ऋ॒तवः॑ । वै । प्र॒या॒जा इति॑ प्र - या॒जाः । ऋ॒तून् । ए॒व । प्री॒णा॒ति॒ । ते । अ॒स्मै॒ । प्री॒ताः । य॒था॒पू॒र्वमिति॑ यथा - पू॒र्वम् । क॒ल्प॒न्ते॒ । कल्प॑न्ते । अ॒स्मै॒ । ऋ॒तवः॑ । यः । ए॒वम् । वेद॑ । अ॒ग्नीषोम॑यो॒रित्य॒ग्नी - सोम॑योः । अ॒हम् । दे॒व॒य॒ज्ययेति॑ देव-य॒ज्यया᳚ । चक्षु॑ष्मान् । भू॒या॒स॒म् । इति॑ । आ॒ह॒ । अ॒ग्नीषोमा᳚भ्या॒मित्य॒ग्नी - सोमा᳚भ्याम् । वै । य॒ज्ञः । चक्षु॑ष्मान् । ताभ्या᳚म् । ए॒व । चक्षुः॑ । आ॒त्मन्न् । ध॒त्ते॒ । अ॒ग्नेः । अ॒हम् । दे॒व॒य॒ज्ययेति॑ देव - य॒ज्यया᳚ । अ॒न्ना॒द इत्य॑न्न - अ॒दः । भू॒या॒स॒म् । इति॑ । आ॒ह॒ । अ॒ग्निः । वै । दे॒वाना᳚म् । अ॒न्ना॒द इत्य॑न्न - अ॒दः । तेन॑ । ए॒व ।  43 ( 50) 

TS 1.6.11.6  
अ॒न्नाद्य॒मित्य॑न्न - अद्य᳚म् । आ॒त्मन्न् । ध॒त्ते॒ । दब्धिः॑ । अ॒सि॒ । अद॑ब्धः । भू॒या॒स॒म् । अ॒मुम् । द॒भे॒य॒म् । इति॑ । आ॒ह॒ । ए॒तया᳚ । वै । दब्ध्या᳚ । दे॒वाः । असु॑रान् । अ॒द॒भ्नु॒व॒॒न्न् । तया᳚ । ए॒व । भ्रातृ॑व्यम् । द॒भ्नो॒ति॒ । अ॒ग्नीषोम॑यो॒रित्य॒ग्नी - सोम॑योः । अ॒हम् । दे॒व॒य॒ज्ययेति॑ देव - य॒ज्यया᳚ । वृ॒त्र॒हेति॑ वृत्र - हा । भू॒या॒स॒म् । इति॑ । आ॒ह॒ । अ॒ग्नीषोमा᳚भ्या॒मित्य॒ग्नी - सोमा᳚भ्याम् । वै । इन्द्रः॑ । वृ॒त्रम् । अ॒ह॒न्न् । ताभ्या᳚म् । ए॒व । भ्रातृ॑व्यम् । स्तृ॒णु॒ते॒ । इ॒न्द्रा॒ग्नि॒योरिती᳚न्द्र - अ॒ग्नि॒योः । अ॒हम् । दे॒व॒य॒ज्ययेति॑ देव - य॒ज्यया᳚ । इ॒न्द्रि॒या॒वी । अ॒न्ना॒द इत्य॑न्न - अ॒दः । भू॒या॒स॒म् । इति॑ । आ॒ह॒ । इ॒न्द्रि॒या॒वी । ए॒व । अ॒न्ना॒द इत्य॑न्न - अ॒दः । भ॒व॒ति॒ । इन्द्र॑स्य ।  44 ( 50) 

TS 1.6.11.7  
अ॒हम् । दे॒व॒य॒ज्ययेति॑ देव-य॒ज्यया᳚ । इ॒न्द्रि॒या॒वी । भू॒या॒स॒म् । इति॑ । आ॒ह॒ । इ॒न्द्रि॒या॒वी । ए॒व । भ॒व॒ति॒ । म॒हे॒न्द्रस्येति॑ महा - इ॒न्द्रस्य॑ । अ॒हम् । दे॒व॒य॒ज्ययेति॑ देव - य॒ज्यया᳚ । जे॒मान᳚म् । म॒हि॒मान᳚म् । ग॒मे॒य॒म् । इति॑ । आ॒ह॒ । जे॒मान᳚म् । ए॒व । म॒हि॒मान᳚म् । ग॒च्छ॒ति॒ । अ॒ग्नेः । स्वि॒ष्ट॒कृत॒ इति॑ स्विष्ट - कृतः॑ । अ॒हम् । दे॒व॒य॒ज्ययेति॑ देव - य॒ज्यया᳚ । आयु॑ष्मान् । य॒ज्ञेन॑ । प्र॒ति॒ष्ठामिति॑ प्रति- स्थाम् । ग॒मे॒य॒म् । इति॑ । आ॒ह॒ । आयुः॑ । ए॒व । आ॒त्मन्न् । ध॒त्ते॒ । प्रतीति॑ । य॒ज्ञेन॑ । ति॒ष्ठ॒ति॒ ।  ।  45 ( 38) 

TS 1.6.12.1  
इन्द्र᳚म् । वः॒ । वि॒श्वतः॑ । परीति॑ । हवा॑महे । जने᳚भ्यः ।  । अ॒स्माक᳚म् । अ॒स्तु॒ । केव॑लः ।  । इन्द्र᳚म् । नरः॑ । ने॒मधि॒तेति॑ ने॒म - धि॒ता॒ । ह॒व॒न्ते॒ । यत् । पार्याः᳚ । यु॒नज॑ते । धियः॑ । ताः ।  । शूरः॑ । नृषा॒तेति॒ नृ - सा॒ता॒ । शव॑सः । च॒का॒नः । एति॑ । गोम॒तीति॒ गो - म॒ति॒ । व्र॒जे । भ॒ज॒ । त्वम् । नः॒ ।  । इ॒न्द्रि॒याणि॑ । श॒त॒क्र॒तो॒ इति॑ शत - क्र॒तो॒ । या । ते॒ । जने॑षु । प॒ञ्चस्विति॑ प॒ञ्च - सु॒ ।  । इन्द्र॑ । तानि॑ । ते॒ । एति॑ । वृ॒णे॒ ।  । अन्विति॑ । ते॒ । दा॒यि॒ । म॒हे । इ॒न्द्रि॒याय॑ । स॒त्रा । ते॒ । विश्व᳚म् । अन्विति॑ । वृ॒त्र॒हत्य॒ इति॑ वृत्र - हत्ये᳚ ।  । अन्विति॑ ।  46 ( 50) 

TS 1.6.12.2  
क्ष॒त्रम् । अन्विति॑ । सहः॑ । य॒ज॒त्र॒ । इन्द्र॑ । दे॒वेभिः॑ । अन्विति॑ । ते॒ । नृ॒षह्य॒ इति॑ नृ-सह्ये᳚ ।  । एति॑ । यस्मिन्न्॑ । स॒प्त । वा॒स॒वाः । तिष्ठ॑न्ति । स्वा॒रुह॒ इति॑ स्व - रुहः॑ । य॒था॒ ।  । ऋषिः॑ । ह॒ । दी॒र्घ॒श्रुत्त॑म॒ इति॑ दीर्घ॒श्रुत् - त॒मः॒ । इन्द्र॑स्य । घ॒र्मः । अति॑थिः ।  । आ॒मासु॑ । प॒क्वम् । ऐर॑यः । एति॑ । सूर्य᳚म् । रो॒ह॒यः॒ । दि॒वि ।  । घ॒र्मम् । न । सामन्न्॑ । त॒प॒त॒ । सु॒वृ॒क्तिभि॒रिति॑ सुवृ॒क्ति - भिः॒ । जुष्ट᳚म् । गिर्व॑णसे । गिरः॑ ।  । इन्द्र᳚म् । इत् । गा॒थिनः॑ । बृ॒हत् । इन्द्र᳚म् । अ॒र्केभिः॑ । अ॒र्किणः॑ ।  । इन्द्र᳚म् । वाणीः᳚ । अ॒नू॒ष॒त॒ ।  । गाय॑न्ति । त्वा॒ । गा॒य॒त्रिणः॑ ।  47 ( 50) 

TS 1.6.12.3  
अर्च॑न्ति । अ॒र्कम् । अ॒र्किणः॑ ।  । ब्र॒ह्माणः॑ । त्वा॒ । श॒त॒क्र॒त॒विति॑ शत - क्र॒तो॒ । उदिति॑ । वꣳ॒॒शम् । इ॒व॒ । ये॒मि॒रे॒ ।  । अꣳ॒॒हो॒मुच॒ इत्यꣳ॑हः - मुचे᳚ । प्रेति॑ । भ॒रे॒म॒ । म॒नी॒षाम् । ओ॒षि॒ष्ठ॒दाव्.न्न॒ इत्यो॑षिष्ठ - दाव्.न्ने᳚ । सु॒म॒तिमिति॑ सु - म॒तिम् । गृ॒णा॒नाः ।  । इ॒दम् । इ॒न्द्र॒ । प्रतीति॑ । ह॒व्यम् । गृ॒भा॒य॒ । स॒त्याः । स॒न्तु॒ । यज॑मानस्य । कामाः᳚ ।  । वि॒वेष॑ । यत् । मा॒ । धि॒षणा᳚ । ज॒जान॑ । स्तवै᳚ । पु॒रा । पार्या᳚त् । इन्द्र᳚म् । अह्नः॑ ।  । अꣳह॑सः । यत्र॑ । पी॒पर॑त् । यथा᳚ । नः॒ । ना॒वा । इ॒व॒ । यान्त᳚म् । उ॒भये᳚ । ह॒व॒न्ते॒ ।  । प्रेति॑ । स॒म्राज॒मिति॑ सं - राज᳚म् । प्र॒थ॒मम् । अ॒द्ध्व॒राणा᳚म् ।  48 ( 50) 

TS 1.6.12.4  
अꣳ॒॒हो॒मुच॒मित्यꣳ॑हः - मुच᳚म् । वृ॒ष॒भम् । य॒ज्ञिया॑नाम् ।  । अ॒पाम् । नपा॑तम् । अ॒श्वि॒ना॒ । हय॑न्तम् । अ॒स्मिन्न् । न॒रः॒ । इ॒न्द्रि॒यम् । ध॒त्त॒म् । ओजः॑ ।  । वीति॑ । नः॒ । इ॒न्द्र॒ । मृधः॑ । ज॒हि॒ । नी॒चा । य॒च्छ॒ । पृ॒त॒न्य॒तः ।  । अ॒ध॒स्प॒दमित्य॑धः - प॒दम् । तम् । ई॒म् । कृ॒धि॒ । यः । अ॒स्मान् । अ॒भि॒दास॒तीत्य॑भि - दास॑ति ।  । इन्द्र॑ । क्ष॒त्रम् । अ॒भीति॑ । वा॒मम् । ओजः॑ । अजा॑यथाः । वृ॒ष॒भ॒ । च॒र्॒.ष॒णी॒नाम् ।  । अपेति॑ । अ॒नु॒दः॒ । जन᳚म् । अ॒मि॒त्र॒यन्त॒मित्य॑मित्र - यन्त᳚म् । उ॒रुम् । दे॒वेभ्यः॑ । अ॒कृ॒णोः॒ । उ॒ । लो॒कम् ।  । मृ॒गः । न । भी॒मः । कु॒च॒रः । गि॒रि॒ष्ठा इति॑ गिरि - स्थाः । प॒रा॒वत॒ इति॑ परा - वतः॑ ।  49 ( 50) 

TS 1.6.12.5  
एति॑ । ज॒गा॒म॒ । पर॑स्याः ।  । सृ॒कम् । सꣳ॒॒शायेति॑ सं-शाय॑ । प॒विम् । इ॒न्द्र॒ । ति॒ग्मम् । वीति॑ । शत्रून्॑ । ता॒ढि॒ । वीति॑ । मृधः॑ । नु॒द॒स्व॒ ।  । वीति॑ । शत्रून्॑ । वीति॑ । मृधः॑ । नु॒द॒ । वीति॑ । वृ॒त्रस्य॑ । हनू॒ इति॑ । रु॒ज॒ ।  । वीति॑ । म॒न्युम् । इ॒न्द्र॒ । भा॒मि॒तः । अ॒मित्र॑स्य । अ॒भि॒दास॑त॒ इत्य॑भि - दास॑तः ।  । त्रा॒तार᳚म् । इन्द्र᳚म् । अ॒वि॒तार᳚म् । इन्द्र᳚म् । हवे॑हव॒ इति॒ हवे᳚ - ह॒वे॒ । सु॒हव॒मिति॑ सु - हव᳚म् । शूर᳚म् । इन्द्र᳚म् ।  । हु॒वे । नु । श॒क्रम् । पु॒रु॒हू॒तमिति॑ पुरु - हू॒तम् । इन्द्र᳚म् । स्व॒स्ति । नः॒ । म॒घवेति॑ म॒घ - वा॒ । धा॒तु॒ । इन्द्रः॑ ।  । मा । ते॒ । अ॒स्याम् ।  50 ( 50) 

TS 1.6.12.6  
स॒ह॒सा॒व॒न्निति॑ सहसा - व॒न्न् । परि॑ष्टौ । अ॒घाय॑ । भू॒म॒ । ह॒रि॒व॒ इति॑ हरि - वः॒ । प॒रा॒दा इति॑ परा - दै ।  । त्राय॑स्व । नः॒ । अ॒वृ॒केभिः॑ । वरू॑थैः । तव॑ । प्रि॒यासः॑ । सू॒रिषु॑ । स्या॒म॒ ।  । अन॑वः । ते॒ । रथ᳚म् । अश्वा॑य । त॒क्ष॒न्न् । त्वष्टा᳚ । वज्र᳚म् । पु॒रु॒हू॒तेति॑ पुरु - हू॒त॒ । द्यु॒मन्त॒मिति॑ द्यु - मन्त᳚म् ।  । ब्र॒ह्माणः॑ । इन्द्र᳚म् । म॒हय॑न्तः । अ॒र्कैः । अव॑र्धयन्न् । अह॑ये । हन्त॒वै । उ॒ ।  । वृष्णे᳚ । यत् । ते॒ । वृष॑णः । अ॒र्कम् । अर्चान्॑ । इन्द्र॑ । ग्रावा॑णः । अदि॑तिः । स॒जोषा॒ इति॑ स - जोषाः᳚ ।  । अ॒न॒श्वासः॑ । ये । प॒वयः॑ । अ॒र॒थाः । इन्द्रे॑षिता॒ इतीन्द्र॑ - इ॒षि॒ताः॒ । अ॒भ्यव॑र्त॒न्तेत्य॑भि - अव॑र्तन्त । दस्यून्॑ ।  ।  51 ( 48) 

1.7     प्रथमकाण्डे सप्तमः प्रश्नः - (याजमान ब्राह्मणं)
TS 1.7.1.1  
पा॒क॒य॒ज्ञमिति॑ पाक - य॒ज्ञम् । वै । अन्विति॑ । आहि॑ताग्ने॒रित्याहि॑त - अ॒ग्नेः॒ । प॒शवः॑ । उपेति॑ । ति॒ष्ठ॒न्ते॒ । इडा᳚ । खलु॑ । वै । पा॒क॒य॒ज्ञ इति॑ पाक - य॒ज्ञः । सा । ए॒षा । अ॒न्त॒रा । प्र॒या॒जा॒नू॒या॒जानिति॑ प्रयाज - अ॒नू॒या॒जान् । यज॑मानस्य । लो॒के । अव॑हि॒तेत्यव॑ - हि॒ता॒ । ताम् । आ॒ह्रि॒यमा॑णा॒मित्या᳚ - ह्रि॒यमा॑णाम् । अ॒भीति॑ । म॒न्त्र॒ये॒त॒ । सुरू॑पवर्.षवर्ण॒ इति॒ सुरू॑प -व॒र्॒.ष॒व॒र्णे॒ । एति॑ । इ॒हि॒ । इति॑ । प॒शवः॑ । वै । इडा᳚ । प॒शून् । ए॒व । उपेति॑ । ह्व॒य॒ते॒ । य॒ज्ञम् । वै । दे॒वाः । अदु॑ह्रन्न् । य॒ज्ञः । असु॑रान् । अ॒दु॒ह॒त् । ते । असु॑राः । य॒ज्ञदु॑ग्धा॒ इति॑ य॒ज्ञ - दु॒ग्धाः॒ । परेति॑ । अ॒भ॒व॒न्न् । यः । वै । य॒ज्ञस्य॑ । दोह᳚म् । वि॒द्वान् ।  1 ( 50) 

TS 1.7.1.2  
यज॑ते । अपीति॑ । अ॒न्यम् । यज॑मानम् । दु॒हे॒ । सा । मे॒ । स॒त्या । आ॒शीरित्या᳚-शीः । अ॒स्य । य॒ज्ञस्य॑ । भू॒या॒त् । इति॑ । आ॒ह॒ । ए॒षः । वै । य॒ज्ञस्य॑ । दोहः॑ । तेन॑ । ए॒व । ए॒न॒म् । दु॒हे॒ । प्रत्ता᳚ । वै । गौः । दु॒हे॒ । प्रत्ता᳚ । इडा᳚ । यज॑मानाय । दु॒हे॒ । ए॒ते । वै । इडा॑यै । स्तनाः᳚ । इडा᳚ । उप॑हू॒तेत्युप॑ - हू॒ता॒ । इति॑ । वा॒युः । व॒थ्सः । यर्.हि॑ । होता᳚ । इडा᳚म् । उ॒प॒ह्वय॒तेत्यु॑प - ह्वये॑त । तर्.हि॑ । यज॑मानः । होता॑रम् । ईक्ष॑माणः । वा॒युम् । मन॑सा । ध्या॒ये॒त् ।  2 ( 50) 

TS 1.7.1.3  
मा॒त्रे । व॒थ्सम् । उ॒पाव॑सृज॒तीत्यु॑प-अव॑सृजति । सर्वे॑ण । वै । य॒ज्ञेन॑ । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । पा॒क॒य॒ज्ञेनेति॑ पाक-य॒ज्ञेन॑ । मनुः॑ । अ॒श्रा॒म्य॒त् । सा । इडा᳚ । मनु᳚म् । उ॒पाव॑र्त॒तेत्यु॑प - आव॑र्तत । ताम् । दे॒वा॒सु॒रा इति॑ देव - अ॒सु॒राः । वीति॑ । अ॒ह्व॒य॒न्त॒ । प्र॒तीची᳚म् । दे॒वाः । परा॑चीम् । असु॑राः । सा । दे॒वान् । उ॒पाव॑र्त॒तेत्यु॑प - आव॑र्तत । प॒शवः॑ । वै । तत् । दे॒वान् । अ॒वृ॒ण॒त॒ । प॒शवः॑ । असु॑रान् । अ॒ज॒हुः॒ । यम् । का॒मये॑त । अ॒प॒शुः । स्या॒त् । इति॑ । परा॑चीम् । तस्य॑ । इडा᳚म् । उपेति॑ । ह्व॒ये॒त॒ । अ॒प॒शुः । ए॒व । भ॒व॒ति॒ । यम् ।  3 ( 50) 

TS 1.7.1.4  
का॒मये॑त । प॒शु॒मानिति॑ पशु - मान् । स्या॒त् । इति॑ । प्र॒तीची᳚म् । तस्य॑ । इडा᳚म् । उपेति॑ । ह्व॒ये॒त॒ । प॒शु॒मानिति॑ पशु - मान् । ए॒व । भ॒व॒ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । सः । तु । वै । इडा᳚म् । उपेति॑ । ह्व॒ये॒त॒ । यः । इडा᳚म् । उ॒प॒हूयेत्यु॑प - हूय॑ । आ॒त्मान᳚म् । इडा॑याम् । उ॒प॒ह्वये॒तेत्यु॑प - ह्वये॑त । इति॑ । सा । नः॒ । प्रि॒या । सु॒प्रतू᳚र्ति॒रिति॑ सु - प्रतू᳚र्तिः । म॒घोनी᳚ । इति॑ । आ॒ह॒ । इडा᳚म् । ए॒व । उ॒प॒हूयेत्यु॑प - हूय॑ । आ॒त्मान᳚म् । इडा॑याम् । उपेति॑ । ह्व॒य॒ते॒ । व्य॑स्त॒मिति॒ वि-अ॒स्त॒म् । इ॒व॒ । वै । ए॒तत् । य॒ज्ञस्य॑ । यत् । इडा᳚ । सा॒मि । प्रा॒श्ञन्तीति॑ प्र - अ॒श्ञन्ति॑ ।  4 ( 50) 

TS 1.7.1.5  
सा॒मि । मा॒र्ज॒य॒न्ते॒ । ए॒तत् । प्रतीति॑ । वै । असु॑राणाम् । य॒ज्ञः । वीति॑ । अ॒च्छि॒द्य॒त॒ । ब्रह्म॑णा । दे॒वाः । समिति॑ । अ॒द॒धुः॒ । बृह॒स्पतिः॑ । त॒नु॒ता॒म् । इ॒मम् । नः॒ । इति॑ । आ॒ह॒ । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑णा । ए॒व । य॒ज्ञम् । समिति॑ । द॒धा॒ति॒ । विच्छि॑न्न॒मिति॒ वि - छि॒न्न॒म् । य॒ज्ञम् । समिति॑ । इ॒मम् । द॒धा॒तु॒ । इति॑ । आ॒ह॒ । सन्त॑त्या॒ इति॒ सं - त॒त्यै॒ । विश्वे᳚ । दे॒वाः । इ॒ह । मा॒द॒य॒न्ता॒म् । इति॑ । आ॒ह॒ । स॒न्तत्येति॑ सं - तत्य॑ । ए॒व । य॒ज्ञम् । दे॒वेभ्यः॑ । अन्विति॑ । दि॒श॒ति॒ । याम् । वै ।  5 ( 50) 

TS 1.7.1.6  
य॒ज्ञे । दक्षि॑णाम् । ददा॑ति । ताम् । अ॒स्य॒ । प॒शवः॑ । अनु॑ । समिति॑ । क्रा॒म॒न्ति॒ । सः । ए॒षः । ई॒जा॒नः । अ॒प॒शुः । भावु॑कः । यज॑मानेन । खलु॑ । वै । तत् । का॒र्य᳚म् । इति॑ । आ॒हुः॒ । यथा᳚ । दे॒व॒त्रेति॑ देव - त्रा । द॒त्तम् । कु॒र्वी॒त । आ॒त्मन्न् । प॒शून् । र॒मये॑त । इति॑ । ब्रद्ध्न॑ । पिन्व॑स्व । इति॑ । आ॒ह॒ । य॒ज्ञः । वै । ब्र॒द्ध्नः । य॒ज्ञम् । ए॒व । तत् । म॒ह॒य॒ति॒ । अथो॒ इति॑ । दे॒व॒त्रेति॑ देव - त्रा । ए॒व । द॒त्तम् । कु॒रु॒ते॒ । आ॒त्मन्न् । प॒शून् । र॒म॒य॒ते॒ । दद॑तः । मे॒ ( ) । मा । क्षा॒यि॒ । इति॑ । आ॒ह॒ । अक्षि॑तिम् । ए॒व । उपेति॑ । ए॒ति॒ । कु॒र्व॒तः । मे॒ । मा । उपेति॑ । द॒स॒त् । इति॑ । आ॒ह॒ । भू॒मान᳚म् । ए॒व । उपेति॑ । ए॒ति॒ ।  ।  6 ( 69) 

TS 1.7.2.1  
सꣳश्र॑वा॒ इति॒ सं - श्र॒वाः॒ । ह॒ । सौ॒व॒र्च॒न॒सः । तुमि॑ञ्जम् । औपो॑दिति॒मित्यौप॑ - उ॒दि॒ति॒म् । उ॒वा॒च॒ । यत् । स॒त्रिणा᳚म् । होता᳚ । अभूः᳚ । काम् । इडा᳚म् । उपेति॑ । अ॒ह्व॒थाः॒ । इति॑ । ताम् । उपेति॑ । अ॒ह्वे॒ । इति॑ । ह॒ । उ॒वा॒च॒ । या । प्रा॒णेनेति॑ प्र - अ॒नेन॑ । दे॒वान् । दा॒धार॑ । व्या॒नेनेति॑ वि - अ॒नेन॑ । म॒नु॒ष्यान्॑ । अ॒पा॒नेनेत्य॑प-अ॒नेन॑ । पि॒तॄन् । इति॑ । छि॒नत्ति॑ । सा । न । छि॒न॒त्ती(3) । इति॑ । छि॒नत्ति॑ । इति॑ । ह॒ । उ॒वा॒च॒ । शरी॑रम् । वै । अ॒स्यै॒ । तत् । उपेति॑ । अ॒ह्व॒थाः॒ । इति॑ । ह॒ । उ॒वा॒च॒ । गौः । वै ।  7 ( 50) 

TS 1.7.2.2  
अ॒स्यै॒ । शरी॑रम् । गाम् । वाव । तौ । तत् । परीति॑ । अ॒व॒द॒ता॒म् । या । य॒ज्ञे । दी॒यते᳚ । सा । प्रा॒णेनेति॑ प्र - अ॒नेन॑ । दे॒वान् । दा॒धा॒र॒ । यया᳚ । म॒नु॒ष्याः᳚ । जीव॑न्ति । सा । व्या॒नेनेति॑ वि - अ॒नेन॑ । म॒नु॒ष्यान्॑ । याम् । पि॒तृभ्य॒ इति॑ पि॒तृ - भ्यः॒ । घ्नन्ति॑ । सा । अ॒पा॒नेनेत्य॑प - अ॒नेन॑ । पि॒तॄन् । यः । ए॒वम् । वेद॑ । प॒शु॒मानिति॑ पशु-मान् । भ॒व॒ति॒ । अथ॑ । वै । ताम् । उपेति॑ । अ॒ह्वे॒ । इति॑ । ह॒ । उ॒वा॒च॒ । या । प्र॒जा इति॑ प्र - जाः । प्र॒भव॑न्ती॒रिति॑ प्र - भव॑न्तीः । प्रतीति॑ । आ॒भव॒तीत्या᳚ - भव॑ति । इति॑ । अन्न᳚म् । वै । अ॒स्यै॒ । तत् ।  8 ( 50) 

TS 1.7.2.3  
उपेति॑ । अ॒ह्व॒थाः॒ । इति॑ । ह॒ । उ॒वा॒च॒ । ओष॑धयः । वै । अ॒स्याः॒ । अन्न᳚म् । ओष॑धयः । वै । प्र॒जा इति॑ प्र - जाः । प्र॒भव॑न्ती॒रिति॑ प्र - भव॑न्तीः । प्रति॑ । एति॑ । भ॒व॒न्ति॒ । यः । ए॒वम् । वेद॑ । अ॒न्ना॒द इत्य॑न्न - अ॒दः । भ॒व॒ति॒ । अथ॑ । वै । ताम् । उपेति॑ । अ॒ह्वे॒ । इति॑ । ह॒ । उ॒वा॒च॒ । या । प्र॒जा इति॑ प्र - जाः । प॒रा॒भव॑न्ती॒रिति॑ परा - भव॑न्तीः । अ॒नु॒गृ॒ह्णातीत्य॑नु - गृ॒ह्णाति॑ । प्रतीति॑ । आ॒भव॑न्ती॒रित्या᳚ - भव॑न्तीः । गृ॒ह्णाति॑ । इति॑ । प्र॒ति॒ष्ठामिति॑ प्रति - स्थाम् । वै । अ॒स्यै॒ । तत् । उपेति॑ । अ॒ह्व॒थाः॒ । इति॑ । ह॒ । उ॒वा॒च॒ । इ॒यम् । वै । अ॒स्यै॒ । प्र॒ति॒ष्ठेति॑ प्रति - स्था ।  9 ( 50) 

TS 1.7.2.4  
इ॒यम् । वै । प्र॒जा इति॑ प्र - जाः । प॒रा॒भव॑न्ती॒रिति॑ परा - भव॑न्तीः । अन्विति॑॑ । गृ॒ह्णा॒ति॒ । प्रतीति॑ । आ॒भव॑न्ती॒रित्या᳚ - भव॑न्तीः । गृ॒ह्णा॒ति॒ । यः । ए॒वम् । वेद॑ । प्रतीति॑ । ए॒व । ति॒ष्ठ॒ति॒ । अथ॑ । वै । ताम् । उपेति॑ । अ॒ह्वे॒ । इति॑ । ह॒ । उ॒वा॒च॒ । यस्यै᳚ । नि॒क्रम॑ण॒ इति॑ नि - क्रम॑णे । घृ॒तम् । प्र॒जा इति॑ प्र - जाः । स॒ञ्जीव॑न्ती॒रिति॑ सं - जीव॑न्तीः । पिब॑न्ति । इति॑ । छि॒नत्ति॑ । सा । न । छि॒न॒त्ती(3) । इति॑ । न । छि॒न॒त्ति॒ । इति॑ । ह॒ । उ॒वा॒च॒ । प्रेति॑ । तु । ज॒न॒य॒ति॒ । इति॑ । ए॒षः । वै । इडा᳚म् । उपेति॑ । अ॒ह्व॒थाः॒ । इति॑ ( ) । ह॒ । उ॒वा॒च॒ । वृष्टिः॑ । वै । इडा᳚ । वृष्ट्यै᳚ । वै । नि॒क्रम॑ण॒ इति॑ नि - क्रम॑णे । घृ॒तम् । प्र॒जा इति॑ प्र - जाः । स॒ञ्जीव॑न्ती॒रिति॑ सं - जीव॑न्तीः । पि॒ब॒न्ति॒ । यः । ए॒वम् । वेद॑ । प्रेति॑ । ए॒व । जा॒य॒ते॒ । अ॒न्ना॒द इत्य॑न्न - अ॒दः । भ॒व॒ति॒ ।  ।  10 ( 70) 

TS 1.7.3.1  
प॒रोक्ष॒मिति॑ परः - अक्ष᳚म् । वै । अ॒न्ये । दे॒वाः । इ॒ज्यन्ते᳚ । प्र॒त्यक्ष॒मिति॑ प्रति - अक्ष᳚म् । अ॒न्ये । यत् । यज॑ते । ये । ए॒व । दे॒वाः । प॒रोक्ष॒मिति॑ परः - अक्ष᳚म् । इ॒ज्यन्ते᳚ । तान् । ए॒व । तत् । य॒ज॒ति॒ । यत् । अ॒न्वा॒हा॒र्य॑मित्य॑नु - आ॒हा॒र्य᳚म् । आ॒हर॒तीत्या᳚-हर॑ति । ए॒ते । वै । दे॒वाः । प्र॒त्यक्ष॒मिति॑ प्रति - अक्ष᳚म् । यत् । ब्रा॒ह्म॒णाः । तान् । ए॒व । तेन॑ । प्री॒णा॒ति॒ । अथो॒ इति॑ । दक्षि॑णा । ए॒व । अ॒स्य॒ । ए॒षा । अथो॒ इति॑ । य॒ज्ञस्य॑ । ए॒व । छि॒द्रम् । अपीति॑ । द॒धा॒ति॒ । यत् । वै । य॒ज्ञस्य॑ । क्रू॒रम् । यत् । विलि॑ष्ट॒मिति॒ वि - लि॒ष्ट॒म् । तत् । अ॒न्वा॒हा॒र्ये॑णेत्य॑नु - आ॒हा॒र्ये॑ण ।  11 ( 50) 

TS 1.7.3.2  
अ॒न्वाह॑र॒तीत्य॑नु - आह॑रति । तत् । अ॒न्वा॒हा॒र्य॑स्येत्य॑नु-आ॒हा॒र्य॑स्य । अ॒न्वा॒हा॒र्य॒त्वमित्य॑न्वाहार्य - त्वम् । दे॒व॒दू॒ता इति॑ देव - दू॒ताः । वै । ए॒ते । यत् । ऋ॒त्विजः॑ । यत् । अ॒न्वा॒हा॒र्य॑मित्य॑नु - आ॒हा॒र्य᳚म् । आ॒हर॒तीत्या᳚ - हर॑ति । दे॒व॒दू॒तानिति॑ देव - दू॒तान् । ए॒व । प्री॒णा॒ति॒ । प्र॒जाप॑ति॒रिति॑ प्र॒जा - प॒तिः॒ । दे॒वेभ्यः॑ । य॒ज्ञान् । व्यादि॑श॒दिति॑ वि - आदि॑शत् । सः । रि॒रि॒चा॒नः । अ॒म॒न्य॒त॒ । सः । ए॒तम् । अ॒न्वा॒हा॒र्य॑मित्य॑नु - आ॒हा॒र्य᳚म् । अभ॑क्तम् । अ॒प॒श्य॒त् । तम् । आ॒त्मन्न् । अ॒ध॒त्त॒ । सः । वै । ए॒षः । प्रा॒जा॒प॒त्य इति॑ प्राजा-प॒त्यः । यत् । अ॒न्वा॒हा॒र्य॑ इत्य॑नु - आ॒हा॒र्यः॑ । यस्य॑ । ए॒वम् । वि॒दुषः॑ । अ॒न्वा॒हा॒र्य॑ इत्य॑नु - आ॒हा॒र्यः॑ । आ॒ह्रि॒यत॒ इत्या᳚ - ह्रि॒यते᳚ । सा॒क्षादिति॑ स - अ॒क्षात् । ए॒व । प्र॒जाप॑ति॒मिति॑ प्र॒जा - प॒ति॒म् । ऋ॒द्ध्नो॒ति॒ । अप॑रिमित॒ इत्यप॑रि - मि॒तः॒ । नि॒रुप्य॒ इति॑ निः-उप्यः॑ । अप॑रिमित॒ इत्यप॑रि - मि॒तः॒ । प्र॒जाप॑ति॒रिति॑ प्र॒जा - प॒तिः॒ । प्र॒जाप॑ते॒रिति॑ प्र॒जा - प॒तेः॒ ।  12 ( 50) 

TS 1.7.3.3  
आप्त्यै᳚ । दे॒वाः । वै । यत् । य॒ज्ञे । अकु॑र्वत । तत् । असु॑राः । अ॒कु॒र्व॒त॒ । ते । दे॒वाः । ए॒तम् । प्रा॒जा॒प॒त्यमिति॑ प्राजा - प॒त्यम् । अ॒न्वा॒हा॒र्य॑मित्य॑नु - आ॒हा॒र्य᳚म् । अ॒प॒श्य॒न्न् । तम् । अ॒न्वाह॑र॒न्तेत्य॑नु - आह॑रन्त । ततः॑ । दे॒वाः । अभ॑वन्न् । परेति॑ । असु॑राः । यस्य॑ । ए॒वम् । वि॒दुषः॑ । अ॒न्वा॒हा॒र्य॑ इत्य॑नु - आ॒हा॒र्यः॑ । आ॒ह्रि॒यत॒ इत्या᳚ - ह्रि॒यते᳚ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । य॒ज्ञेन॑ । वै । इ॒ष्टी । प॒क्वेन॑ । पू॒र्ती । यस्य॑ । ए॒वम् । वि॒दुषः॑ । अ॒न्वा॒हा॒र्य॑ इत्य॑नु - आ॒हा॒र्यः॑ । आ॒ह्रि॒यत॒ इत्या᳚ - ह्रि॒यते᳚ । सः । तु । ए॒व । इ॒ष्टा॒पू॒र्तीती᳚ष्ट - पू॒र्ती । प्र॒जाप॑ते॒रिति॑ प्र॒जा - प॒तेः॒ । भा॒गः । अ॒सि॒ ।  13 ( 50) 

TS 1.7.3.4  
इति॑ । आ॒ह॒ । प्र॒जाप॑ति॒मिति॑ प्र॒जा - प॒ति॒म् । ए॒व । भा॒ग॒धेये॒नेति॑ भाग - धेये॑न । समिति॑ । अ॒र्द्ध॒य॒ति॒ । ऊर्ज॑स्वान् । पय॑स्वान् । इति॑ । आ॒ह॒ । ऊर्ज᳚म् । ए॒व । अ॒स्मि॒न्न् । पयः॑ । द॒धा॒ति॒ । प्रा॒णा॒पा॒नाविति॑ प्राण -अ॒पा॒नौ । मे॒ । पा॒हि॒ । स॒मा॒न॒व्या॒नाविति॑ समान - व्या॒नौ । मे॒ । पा॒हि॒ । इति॑ । आ॒ह॒ । आ॒शिष॒मित्या᳚ - शिष᳚म् । ए॒व । ए॒ताम् । एति॑ । शा॒स्ते॒ । अक्षि॑तः । अ॒सि॒ । अक्षि॑त्यै । त्वा॒ । मा । मे॒ । क्षे॒ष्ठाः॒ । अ॒मुत्र॑ । अ॒मुष्मिन्न्॑ । लो॒के । इति॑ । आ॒ह॒ । क्षीय॑ते । वै । अ॒मुष्मिन्न्॑ । लो॒के । अन्न᳚म् । इ॒तःप्र॑दान॒मिती॒तः - प्र॒दा॒न॒म् । हि । अ॒मुष्मिन्न्॑ । लो॒के ( ) । प्र॒जा इति॑ प्र - जाः । उ॒प॒जीव॒न्तीत्यु॑प - जीव॑न्ति । यत् । ए॒वम् । अ॒भि॒मृ॒शतीत्य॑भि - मृ॒शति॑ । अक्षि॑तिम् । ए॒व । ए॒न॒त् । ग॒म॒य॒ति॒ । न । अ॒स्य॒ । अ॒मुष्मिन्न्॑ । लो॒के । अन्न᳚म् । क्षी॒य॒ते॒ ।  ।  14 ( 65) 

TS 1.7.4.1  
ब॒र्॒.हिषः॑ । अ॒हम् । दे॒व॒य॒ज्ययेति॑ देव - य॒ज्यया᳚ । प्र॒जावा॒निति॑ प्र॒जा -वा॒न् । भू॒या॒स॒म् । इति॑ । आ॒ह॒ । ब॒र्॒.हिषा᳚ । वै । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । तेन॑ । ए॒व । प्र॒जा इति॑ प्र - जाः । सृ॒ज॒ते॒ । नरा॒शꣳस॑स्य । अ॒हम् । दे॒व॒य॒ज्ययेति॑ देव - य॒ज्यया᳚ । प॒शु॒मानिति॑ पशु-मान् । भू॒या॒स॒म् । इति॑ । आ॒ह॒ । नरा॒शꣳसे॑न । वै । प्र॒जाप॑ति॒रिति॑ प्र॒जा - प॒तिः॒ । प॒शून् । अ॒सृ॒ज॒त॒ । तेन॑ । ए॒व । प॒शून् । सृ॒ज॒ते॒ । अ॒ग्नेः । स्वि॒ष्ट॒कृत॒ इति॑ स्विष्ट - कृतः॑ । अ॒हम् । दे॒व॒य॒ज्ययेति॑ देव - य॒ज्यया᳚ । आयु॑ष्मान् । य॒ज्ञेन॑ । प्र॒ति॒ष्ठामिति॑ प्रति-स्थाम् । ग॒मे॒य॒म् । इति॑ । आ॒ह॒ । आयुः॑ । ए॒व । आ॒त्मन्न् । ध॒त्ते॒ । प्रतीति॑ । य॒ज्ञेन॑ । ति॒ष्ठ॒ति॒ । द॒र्॒.श॒पू॒र्ण॒मा॒सयो॒रिति॑ दर्.श - पू॒र्ण॒मा॒सयोः᳚ ।  15 ( 50) 

TS 1.7.4.2  
वै । दे॒वाः । उज्जि॑ति॒मित्युत् - जि॒ति॒म् । अनु॑ । उदिति॑ । अ॒ज॒य॒न्न् । द॒र्॒.श॒पू॒र्ण॒मा॒साभ्या॒मिति॑ दर्.श-पू॒र्ण॒मा॒साभ्या᳚म् । असु॑रान् । अपेति॑ । अ॒नु॒द॒न्त॒ । अ॒ग्नेः । अ॒हम् । उज्जि॑ति॒मित्युत् - जि॒ति॒म् । अनु॑ । उदिति॑ । जे॒ष॒म् । इति॑ । आ॒ह॒ । द॒र्॒.श॒पू॒र्ण॒मा॒सयो॒रिति॑ दर्.श - पू॒र्ण॒मा॒सयोः᳚ । ए॒व । दे॒वता॑नाम् । यज॑मानः । उज्जि॑ति॒मित्युत् - जि॒ति॒म् । अनु॑ । उदिति॑ । ज॒य॒ति॒ । द॒र्॒.श॒पू॒र्ण॒मा॒साभ्या॒मिति॑ दर्.श-पू॒र्ण॒मा॒साभ्या᳚म् । भ्रातृ॑व्यान् । अपेति॑ । नु॒द॒ते॒ । वाज॑वतीभ्या॒मिति॒ वाज॑ - व॒ती॒भ्या॒म् । वीति॑ । ऊ॒ह॒ति॒ । अन्न᳚म् । वै । वाजः॑ । अन्न᳚म् । ए॒व । अवेति॑ । रु॒न्धे॒ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । यः । वै । य॒ज्ञस्य॑ । द्वौ । दोहौ᳚ । वि॒द्वान् । यज॑ते । उ॒भ॒यतः॑ ।  16 ( 50) 

TS 1.7.4.3  
ए॒व । य॒ज्ञम् । दु॒हे॒ । पु॒रस्ता᳚त् । च॒ । उ॒परि॑ष्टात् । च॒ । ए॒षः । वै । अ॒न्यः । य॒ज्ञस्य॑ । दोहः॑ । इडा॑याम् । अ॒न्यः । यर्.हि॑ । होता᳚ । यज॑मानस्य । नाम॑ । गृ॒ह्णी॒यात् । तर्.हि॑ । ब्रू॒या॒त् । एति॑ । इ॒माः । अ॒ग्म॒न्न् । आ॒शिष॒ इत्या᳚ - शिषः॑ । दोह॑कामा॒ इति॒ दोह॑ - का॒माः॒ । इति॑ । सꣳस्तु॑ता॒ इति॒ सं - स्तु॒ताः॒ । ए॒व । दे॒वताः᳚ । दु॒हे॒ । अथो॒ इति॑ । उ॒भ॒यतः॑ । ए॒व । य॒ज्ञम् । दु॒हे॒ । पु॒रस्ता᳚त् । च॒ । उ॒परि॑ष्टात् । च॒ । रोहि॑तेन । त्वा॒ । अ॒ग्निः । दे॒वता᳚म् । ग॒म॒य॒तु॒ । इति॑ । आ॒ह॒ । ए॒ते । वै । दे॒वा॒श्वा इति॑ देव - अ॒श्वाः ।  17 ( 50) 

TS 1.7.4.4  
यज॑मानः । प्र॒स्त॒र इति॑ प्र - स्त॒रः । यत् । ए॒तैः । प्र॒स्त॒रमिति॑ प्र - स्त॒रम् । प्र॒हर॒तीति॑ प्र - हर॑ति । दे॒वा॒श्वैरिति॑ देव - अ॒श्वैः । ए॒व । यज॑मानम् । सु॒व॒र्गमिति॑ सुवः - गम् । लो॒कम् । ग॒म॒य॒ति॒ । वीति॑ । ते॒ । मु॒ञ्चा॒मि॒ । र॒श॒नाः । वीति॑ । र॒श्मीन् । इति॑ । आ॒ह॒ । ए॒षः । वै । अ॒ग्नेः । वि॒मो॒क इति॑ वि - मो॒कः । तेन॑ । ए॒व । ए॒न॒म् । वीति॑ । मु॒ञ्च॒ति॒ । विष्णोः᳚ । शं॒ॅयोरिति॑ शं - योः । अ॒हम् । दे॒व॒य॒ज्ययेति॑ देव - य॒ज्यया᳚ । य॒ज्ञेन॑ । प्र॒ति॒ष्ठामिति॑ प्रति - स्थाम् । ग॒मे॒य॒म् । इति॑ । आ॒ह॒ । य॒ज्ञः । वै । विष्णुः॑ । य॒ज्ञे । ए॒व । अ॒न्त॒तः । प्रतीति॑ । ति॒ष्ठ॒ति॒ । सोम॑स्य । अ॒हम् । दे॒व॒य॒ज्ययेति॑ देव - य॒ज्यया᳚ । सु॒रेता॒ इति॑ सु - रेताः᳚ ।  18 ( 50) 

TS 1.7.4.5  
रेतः॑ । धि॒षी॒य॒ । इति॑ । आ॒ह॒ । सोमः॑ । वै । रे॒तो॒धा इति॑ रेतः-धाः । तेन॑ । ए॒व । रेतः॑ । आ॒त्मन्न् । ध॒त्ते॒ । त्वष्टुः॑ । अ॒हम् । दे॒व॒य॒ज्ययेति॑ देव - य॒ज्यया᳚ । प॒शू॒नाम् । रू॒पम् । पु॒षे॒य॒म् । इति॑ । आ॒ह॒ । त्वष्टा᳚ । वै । प॒शू॒नाम् । मि॒थु॒नाना᳚म् । रू॒प॒कृदिति॑ रूप - कृत् । तेन॑ । ए॒व । प॒शू॒नाम् । रू॒पम् । आ॒त्मन्न् । ध॒त्ते॒ । दे॒वाना᳚म् । पत्नीः᳚ । अ॒ग्निः । गृ॒हप॑ति॒रिति॑ गृ॒ह - प॒तिः॒ । य॒ज्ञस्य॑ । मि॒थु॒नम् । तयोः᳚ । अ॒हम् । दे॒व॒य॒ज्ययेति॑ देव - य॒ज्यया᳚ । मि॒थु॒नेन॑ । प्रेति॑ । भू॒या॒स॒म् । इति॑ । आ॒ह॒ । ए॒तस्मा᳚त् । वै । मि॒थु॒नात् । प्र॒जाप॑ति॒रिति॑ प्र॒जा - प॒तिः॒ । मि॒थु॒नेन॑ ।  19 ( 50) 

TS 1.7.4.6  
प्रेति॑ । अ॒जा॒य॒त॒ । तस्मा᳚त् । ए॒व । यज॑मानः । मि॒थु॒नेन॑ । प्रेति॑ । जा॒य॒ते॒ । वे॒दः । अ॒सि॒ । वित्तिः॑ । अ॒सि॒ । वि॒देय॑ । इति॑ । आ॒ह॒ । वे॒देन॑ । वै । दे॒वाः । असु॑राणाम् । वि॒त्तम् । वेद्य᳚म् । अ॒वि॒न्द॒न्त॒ । तत् । वे॒दस्य॑ । वे॒द॒त्वमिति॑ वेद - त्वम् । यद्य॒दिति॒ यत् - य॒त् । भ्रातृ॑व्यस्य । अ॒भि॒द्ध्याये॒दित्य॑भि-ध्याये᳚त् । तस्य॑ । नाम॑ । गृ॒ह्णी॒या॒त् । तत् । ए॒व । अ॒स्य॒ । सर्व᳚म् । वृ॒ङ्क्ते॒ । घृ॒तव॑न्त॒मिति॑ घृ॒त - व॒न्त॒म् । कु॒ला॒यिन᳚म् । रा॒यः । पोष᳚म् । स॒ह॒स्रिण᳚म् । वे॒दः । द॒दा॒तु॒ । वा॒जिन᳚म् । इति॑ । आ॒ह॒ । प्रेति॑ । स॒हस्र᳚म् । प॒शून् । आ॒प्नो॒ति॒ ( ) । एति॑ । अ॒स्य॒ । प्र॒जाया॒मिति॑ प्र - जाया᳚म् । वा॒जी । जा॒य॒ते॒ । यः । ए॒वम् । वेद॑ ।  ।  20 ( 58) 

TS 1.7.5.1  
ध्रु॒वाम् । वै । रिच्य॑मानाम् । य॒ज्ञः । अन्विति॑ । रि॒च्य॒ते॒ । य॒ज्ञम् । यज॑मानः । यज॑मानम् । प्र॒जा इति॑ प्र - जाः । ध्रु॒वाम् । आ॒प्याय॑माना॒मित्या᳚ - प्याय॑मानाम् । य॒ज्ञः । अनु॑ । एति॑ । प्या॒य॒ते॒ । य॒ज्ञम् । यज॑मानः । यज॑मानम् । प्र॒जा इति॑ प्र - जाः । एति॑ । प्या॒य॒ता॒म् । ध्रु॒वा । घृ॒तेन॑ । इति॑ । आ॒ह॒ । ध्रु॒वाम् । ए॒व । एति॑ । प्या॒य॒य॒ति॒ । ताम् । आ॒प्याय॑माना॒मित्या᳚ - प्याय॑मानाम् । य॒ज्ञः । अनु॑ । एति॑ । प्या॒य॒ते॒ । य॒ज्ञम् । यज॑मानः । यज॑मानम् । प्र॒जा इति॑ प्र - जाः । प्र॒जाप॑ते॒रिति॑ प्र॒जा - प॒तेः॒ । वि॒भानिति॑ वि - भान् । नाम॑ । लो॒कः । तस्मिन्न्॑ । त्वा॒ । द॒धा॒मि॒ । स॒ह । यज॑मानेन । इति॑ ।  21 ( 50) 

TS 1.7.5.2  
आ॒ह॒ । अ॒यम् । वै । प्र॒जाप॑ते॒रिति॑ प्र॒जा - प॒तेः॒ । वि॒भानिति॑ वि - भान् । नाम॑ । लो॒कः । तस्मिन्न्॑ । ए॒व । ए॒न॒म् । द॒धा॒ति॒ । स॒ह । यज॑मानेन । रिच्य॑ते । इ॒व॒ । वै । ए॒तत् । यत् । यज॑ते । यत् । य॒ज॒मा॒न॒भा॒गमिति॑ यजमान - भा॒गम् । प्रा॒श्ञातीति॑ प्र - अ॒श्ञाति॑ । आ॒त्मान᳚म् । ए॒व । प्री॒णा॒ति॒ । ए॒तावान्॑ । वै । य॒ज्ञः । यावान्॑ । य॒ज॒मा॒न॒भा॒ग इति॑ यजमान - भा॒गः । य॒ज्ञः । यज॑मानः । यत् । य॒ज॒मा॒न॒भा॒गमिति॑ यजमान - भा॒गम् । प्रा॒श्ञातीति॑ प्र - अ॒श्ञाति॑ । य॒ज्ञे । ए॒व । य॒ज्ञम् । प्रतीति॑ । स्था॒प॒य॒ति॒ । ए॒तत् । वै । सू॒यव॑स॒मिति॑ सु - यव॑सम् । सोद॑क॒मिति॒ स - उ॒द॒क॒म् । यत् । ब॒र्॒.हिः । च॒ । आपः॑ । च॒ । ए॒तत् ।  22 ( 50) 

TS 1.7.5.3  
यज॑मानस्य । आ॒यत॑न॒मित्या᳚ - यत॑नम् । यत् । वेदिः॑ । यत् । पू॒र्ण॒पा॒त्रमिति॑ पूर्ण - पा॒त्रम् । अ॒न्त॒र्वे॒दीत्य॑न्तः - वे॒दि । नि॒नय॒तीति॑ नि - नय॑ति । स्वे । ए॒व । आ॒यत॑न॒ इत्या᳚ - यत॑ने । सू॒यव॑स॒मिति॑ सु - यव॑सम् । सोद॑क॒मिति॒ स - उ॒द॒क॒म् । कु॒रु॒ते॒ । सत् । अ॒सि॒ । सत् । मे॒ । भू॒याः॒ । इति॑ । आ॒ह॒ । आपः॑ । वै । य॒ज्ञः । आपः॑ । अ॒मृत᳚म् । य॒ज्ञम् । ए॒व । अ॒मृत᳚म् । आ॒त्मन्न् । ध॒त्ते॒ । सर्वा॑णि । वै । भू॒तानि॑ । व्र॒तम् । उ॒प॒यन्त॒मित्यु॑प - यन्त᳚म् । अनु॑ । उपेति॑ । य॒न्ति॒ । प्राच्या᳚म् । दि॒शि । दे॒वाः । ऋ॒त्विजः॑ । मा॒र्ज॒य॒न्ता॒म् । इति॑ । आ॒ह॒ । ए॒षः । वै । द॒र्॒.श॒पू॒र्ण॒मा॒सयो॒रिति॑ दर्.श - पू॒र्ण॒मा॒सयोः᳚ । अ॒व॒भृ॒थ इत्य॑व - भृ॒थः ।  23 ( 50) 

TS 1.7.5.4  
यानि॑ । ए॒व । ए॒न॒म् । भू॒तानि॑ । व्र॒तम् । उ॒प॒यन्त॒मित्यु॑प - यन्त᳚म् । अ॒नू॒प॒यन्तीत्य॑नु - उ॒प॒यन्ति॑ । तैः । ए॒व । स॒ह । अ॒व॒भृ॒थमित्य॑व - भृ॒थम् । अवेति॑ । ए॒ति॒ । विष्णु॑मुखा॒ इति॒ विष्णु॑ - मु॒खाः॒ । वै । दे॒वाः । छन्दो॑भि॒रिति॒ छन्दः॑ - भिः॒ । इ॒मान् । लो॒कान् । अ॒न॒प॒ज॒य्यमित्य॑नप-ज॒य्यम् । अ॒भीति॑ । अ॒ज॒य॒न्न् । यत् । वि॒ष्णु॒क्र॒मानिति॑ विष्णु - क्र॒मान् । क्रम॑ते । विष्णुः॑ । ए॒व । भू॒त्वा । यज॑मानः । छन्दो॑भि॒रिति॒ छन्दः॑ - भिः॒ । इ॒मान् । लो॒कान् । अ॒न॒प॒ज॒य्यमित्य॑नप - ज॒य्यम् । अ॒भीति॑ । ज॒य॒ति॒ । विष्णोः᳚ । क्रमः॑ । अ॒सि॒ । अ॒भि॒मा॒ति॒हेत्य॑भिमाति - हा । इति॑ । आ॒ह॒ । गा॒य॒त्री । वै । पृ॒थि॒वी । त्रैष्टु॑भम् । अ॒न्तरि॑क्षम् । जाग॑ती । द्यौः । आनु॑ष्टुभी॒रित्यानु॑ - स्तु॒भीः॒ । दिशः॑ ( ) । छन्दो॑भि॒रिति॒ छन्दः॑ - भिः॒ । ए॒व । इ॒मान् । लो॒कान् । य॒था॒पू॒र्वमिति॑ यथा - पू॒र्वम् । अ॒भीति॑ । ज॒य॒ति॒ ।  ।  24 ( 57) 

TS 1.7.6.1  
अग॑न्म । सुवः॑ । सुवः॑ । अ॒ग॒न्म॒ । इति॑ । आ॒ह॒ । सु॒व॒र्गमिति॑ सुवः - गम् । ए॒व । लो॒कम् । ए॒ति॒ । स॒न्दृश॒ इति॑ सं - दृशः॑ । ते॒ । मा । छि॒थ्सि॒ । यत् । ते॒ । तपः॑ । तस्मै᳚ । ते॒ । मा । एति॑ । वृ॒क्षि॒ । इति॑ । आ॒ह॒ । य॒था॒य॒जुरिति॑ यथा - य॒जुः । ए॒व । ए॒तत् । सु॒भूरिति॑ सु- भूः । अ॒सि॒ । श्रेष्ठः॑ । र॒श्मी॒नाम् । आ॒यु॒र्द्धा इत्या॑युः - धाः । अ॒सि॒ । आयुः॑ । मे॒ । धे॒हि॒ । इति॑ । आ॒ह॒ । आ॒शिष॒मित्या᳚-शिष᳚म् । ए॒व । ए॒ताम् । एति॑ । शा॒स्ते॒ । प्रेति॑ । वै । ए॒षः । अ॒स्मात् । लो॒कात् । च्य॒व॒ते॒ । यः ।  25 ( 50) 

TS 1.7.6.2  
वि॒ष्णु॒क्र॒मानिति॑ विष्णु - क्र॒मान् । क्रम॑ते । सु॒व॒र्गायेति॑ सुवः-गाय॑ । हि । लो॒काय॑ । वि॒ष्णु॒क्र॒मा इति॑ विष्णु - क्र॒माः । क्र॒म्यन्ते᳚ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । सः । तु । वै । वि॒ष्णु॒क्र॒मानिति॑ विष्णु - क्र॒मान् । क्र॒मे॒त॒ । यः । इ॒मान् । लो॒कान् । भ्रातृ॑व्यस्य । स॒म्ॅविद्येति॑ सं - विद्य॑ । पुनः॑ । इ॒मम् । लो॒कम् । प्र॒त्य॒व॒रोहे॒दिति॑ प्रति - अ॒व॒रोहे᳚त् । इति॑ । ए॒षः । वै । अ॒स्य । लो॒कस्य॑ । प्र॒त्य॒व॒रो॒ह इति॑ प्रति - अ॒व॒रो॒हः । यत् । आह॑ । इ॒दम् । अ॒हम् । अ॒मुम् । भ्रातृ॑व्यम् । आ॒भ्यः । दि॒ग्भ्य इति॑ दिक् - भ्यः । अ॒स्यै । दि॒वः । इति॑ । इ॒मान् । ए॒व । लो॒कान् । भ्रातृ॑व्यस्य । स॒म्ॅविद्येति॑ सं - विद्य॑ । पुनः॑ । इ॒मम् । लो॒कम् । प्र॒त्यव॑रोह॒तीति॑ प्रति - अव॑रोहति । समिति॑ ।  26 ( 50) 

TS 1.7.6.3  
ज्योति॑षा । अ॒भू॒व॒म् । इति॑ । आ॒ह॒ । अ॒स्मिन्न् । ए॒व । लो॒के । प्रतीति॑ । ति॒ष्ठ॒ति॒ । ऐ॒न्द्रीम् । आ॒वृत॒मित्या᳚ - वृत᳚म् । अ॒न्वाव॑र्त॒ इत्य॑नु - आव॑र्ते । इति॑ । आ॒ह॒ । अ॒सौ । वै । आ॒दि॒त्यः । इन्द्रः॑ । तस्य॑ । ए॒व । आ॒वृत॒मित्या᳚ - वृत᳚म् । अन्विति॑ । प॒र्याव॑र्तत॒ इति॑ परि - आव॑र्तते । द॒क्षि॒णा । प॒र्याव॑र्तत॒ इति॑ परि - आव॑र्तते । स्वम् । ए॒व । वी॒र्य᳚म् । अन्विति॑ । प॒र्याव॑र्तत॒ इति॑ परि - आव॑र्तते । तस्मा᳚त् । दक्षि॑णः । अर्द्धः॑ । आ॒त्मनः॑ । वी॒र्या॑वत्तर॒ इति॑ वी॒र्या॑वत् - त॒रः॒ । अथो॒ इति॑ । आ॒दि॒त्यस्य॑ । ए॒व । आ॒वृत॒मित्या᳚ - वृत᳚म् । अन्विति॑ । प॒र्याव॑र्तत॒ इति॑ परि - आव॑र्तते । समिति॑ । अ॒हम् । प्र॒जयेति॑ प्र - जया᳚ । समिति॑ । मया᳚ । प्र॒जेति॑ प्र - जा । इति॑ । आ॒ह॒ । आ॒शिष॒मित्या᳚ - शिष᳚म् ।  27 ( 50) 

TS 1.7.6.4  
ए॒व । ए॒ताम् । एति॑ । शा॒स्ते॒ । समि॑द्ध॒ इति॒ सं - इ॒द्धः॒ । अ॒ग्ने॒ । मे॒ । दी॒दि॒हि॒ । स॒मे॒द्धेति॑ सं - ए॒द्धा । ते॒ । अ॒ग्ने॒ । दी॒द्या॒स॒म् । इति॑ । आ॒ह॒ । य॒था॒य॒जुरिति॑ यथा - य॒जुः । ए॒व । ए॒तत् । वसु॑मा॒निति॒ वसु॑ - मा॒न् । य॒ज्ञः । वसी॑यान् । भू॒या॒स॒म् । इति॑ । आ॒ह॒ । आ॒शिष॒मित्या᳚-शिष᳚म् । ए॒व । ए॒ताम् । एति॑ । शा॒स्ते॒ । ब॒हु । वै । गार्.ह॑पत्य॒स्येति॒ गार्.ह॑ - प॒त्य॒स्य॒ । अन्ते᳚ । मि॒श्रम् । इ॒व॒ । च॒र्य॒ते॒ । आ॒ग्नि॒पा॒व॒मा॒नीभ्या॒मित्या᳚ग्नि - पा॒व॒मा॒नीभ्या᳚म् । गार्.ह॑पत्य॒मिति॒ गार्.ह॑ - प॒त्य॒म् । उपेति॑ । ति॒ष्ठ॒ते॒ । पु॒नाति॑ । ए॒व । अ॒ग्निम् । पु॒नी॒ते । आ॒त्मान᳚म् । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । अग्ने᳚ । गृ॒ह॒प॒त॒ इति॑ गृह - प॒ते॒ । इति॑ । आ॒ह॒ ।  28 ( 50) 

TS 1.7.6.5  
य॒था॒य॒जुरिति॑ यथा - य॒जुः । ए॒व । ए॒तत् । श॒तम् । हिमाः᳚ । इति॑ । आ॒ह॒ । श॒तम् । त्वा॒ । हे॒म॒न्तान् । इ॒न्धि॒षी॒य॒ । इति॑ । वाव । ए॒तत् । आ॒ह॒ । पु॒त्रस्य॑ । नाम॑ । गृ॒ह्णा॒ति॒ । अ॒न्ना॒दमित्य॑न्न - अ॒दम् । ए॒व । ए॒न॒म् । क॒रो॒ति॒ । ताम् । आ॒शिष॒मित्या᳚ - शिष᳚म् । एति॑ । शा॒से॒ । तन्त॑वे । ज्योति॑ष्मतीम् । इति॑ । ब्रू॒या॒त् । यस्य॑ । पु॒त्रः । अजा॑तः । स्यात् । ते॒ज॒स्वी । ए॒व । अ॒स्य॒ । ब्र॒ह्म॒व॒र्च॒सीति॑ ब्रह्म - व॒र्च॒सी । पु॒त्रः । जा॒य॒ते॒ । ताम् । आ॒शिष॒मित्या᳚ - शिष᳚म् । एति॑ । शा॒से॒ । अ॒मुष्मै᳚ । ज्योति॑ष्मतीम् । इति॑ । ब्रू॒या॒त् । यस्य॑ । पु॒त्रः ।  29 ( 50) 

TS 1.7.6.6  
जा॒तः । स्यात् । तेजः॑ । ए॒व । अ॒स्मि॒न्न् । ब्र॒ह्म॒व॒र्च॒समिति॑ ब्रह्म - व॒र्च॒सम् । द॒धा॒ति॒ । यः । वै । य॒ज्ञम् । प्र॒युज्येति॑ प्र-युज्य॑ । न । वि॒मु॒ञ्चतीति॑ वि - मु॒ञ्चति॑ । अ॒प्र॒ति॒ष्ठा॒न इत्य॑प्रति - स्था॒नः । वै । सः । भ॒व॒ति॒ । कः । त्वा॒ । यु॒न॒क्ति॒ । सः । त्वा॒ । वीति॑ । मु॒ञ्च॒तु॒ । इति॑ । आ॒ह॒ । प्र॒जाप॑ति॒रिति॑ प्र॒जा - प॒तिः॒ । वै । कः । प्र॒जाप॑ति॒नेति॑ प्र॒जा - प॒ति॒ना॒ । ए॒व । ए॒न॒म् । यु॒नक्ति॑ । प्र॒जाप॑ति॒नेति॑ प्र॒जा - प॒ति॒ना॒ । वीति॑ । मु॒ञ्च॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । ई॒श्व॒रम् । वै । व्र॒तम् । अवि॑सृष्ट॒मित्यवि॑ - सृ॒ष्ट॒म् । प्र॒दह॒ इति॑ प्र - दहः॑ । अग्ने᳚ । व्र॒त॒प॒त॒ इति॑ व्रत - प॒ते॒ । व्र॒तम् । अ॒चा॒रि॒ष॒म् । इति॑ । आ॒ह॒ । व्र॒तम् । ए॒व ।  30 ( 50) 

TS 1.7.6.7  
वीति॑ । सृ॒ज॒ते॒ । शान्त्यै᳚ । अप्र॑दाहा॒येत्यप्र॑ - दा॒हा॒य॒ । पराङ्॑ । वाव । य॒ज्ञः । ए॒ति॒ । न । नीति॑ । व॒र्त॒ते॒ । पुनः॑ । यः । वै । य॒ज्ञस्य॑ । पु॒न॒रा॒लं॒भमिति॑ पुनः - आ॒लं॒भम् । वि॒द्वान् । यज॑ते । तम् । अ॒भि । नीति॑ । व॒र्त॒ते॒ । य॒ज्ञः । ब॒भू॒व॒ । सः । एति॑ । ब॒भू॒व॒ । इति॑ । आ॒ह॒ । ए॒षः । वै । य॒ज्ञस्य॑ । पु॒न॒रा॒लं॒भ इति॑ पुनः-आ॒लं॒भः । तेन॑ । ए॒व । ए॒न॒म् । पुनः॑ । एति॑ । ल॒भ॒ते॒ । अन॑वरु॒द्धेत्यन॑व - रु॒द्धा॒ । वै । ए॒तस्य॑ । वि॒राडिति॑ वि - राट् । यः । आहि॑ताग्नि॒रित्याहि॑त-अ॒ग्निः॒ । सन्न् । अ॒स॒भः । प॒शवः॑ । खलु॑ । वै ( ) । ब्रा॒ह्म॒णस्य॑ । स॒भा । इ॒ष्ट्वा । प्राङ् । उ॒त्क्रम्येत्यु॑त् - क्रम्य॑ । ब्रू॒या॒त् । गोमा॒निति॒ गो - मा॒न् । अ॒ग्ने॒ । अवि॑मा॒नित्यवि॑ - मा॒न् । अ॒श्वी । य॒ज्ञः । इति॑ । अवेति॑ । स॒भाम् । रु॒न्धे । प्रेति॑ । स॒हस्र᳚म् । प॒शून् । आ॒प्नो॒ति॒ । एति॑ । अ॒स्य॒ । प्र॒जाया॒मिति॑ प्र - जाया᳚म् । वा॒जी । जा॒य॒ते॒ ।  ।  31 ( 74) 

TS 1.7.7.1  
देव॑ । स॒वि॒तः॒ । प्रेति॑ । सु॒व॒ । य॒ज्ञम् । प्रेति॑ । सु॒व॒ । य॒ज्ञप॑ति॒मिति॑ य॒ज्ञ - प॒ति॒म् । भगा॑य । दि॒व्यः । ग॒न्ध॒र्वः ।  । के॒त॒पूरिति॑ केत - पूः । केत᳚म् । नः॒ । पु॒ना॒तु॒ । वा॒चः । पतिः॑ । वाच᳚म् । अ॒द्य । स्व॒दा॒ति॒ । नः॒ ।  । इन्द्र॑स्य । वज्रः॑ । अ॒सि॒ । वार्त्र॑घ्न॒ इति॒ वार्त्र॑ - घ्नः॒ । त्वया᳚ । अ॒यम् । वृ॒त्रम् । व॒द्ध्या॒त् ।  । वाज॑स्य । नु । प्र॒स॒व इति॑ प्र - स॒वे । मा॒तर᳚म् । म॒हीम् । अदि॑तिम् । नाम॑ । वच॑सा । क॒रा॒म॒हे॒ ।  । यस्या᳚म् । इ॒दम् । विश्व᳚म् । भुव॑नम् । आ॒वि॒वेशेत्या᳚ - वि॒वेश॑ । तस्या᳚म् । नः॒ । दे॒वः । स॒वि॒ता । धर्म॑ । सा॒वि॒ष॒त् ।  । अ॒फ्स्वित्य॑प् - सु ।  32 ( 50) 

TS 1.7.7.2  
अ॒न्तः । अ॒मृत᳚म् । अ॒फ्स्वित्य॑प् - सु । भे॒ष॒जम् । अ॒पाम् । उ॒त । प्रश॑स्ति॒ष्विति॒ प्र - श॒स्ति॒षु॒ । अश्वाः᳚ । भ॒व॒थ॒ । वा॒जि॒नः॒ ।  । वा॒युः । वा॒ । त्वा॒ । मनुः॑ । वा॒ । त्वा॒ । ग॒न्ध॒र्वाः । स॒प्तविꣳ॑शति॒रिति॑ स॒प्त - विꣳ॒॒श॒तिः॒ ।  । ते । अग्रे᳚ । अश्व᳚म् । आ॒यु॒ञ्ज॒न्न् । ते । अ॒स्मि॒न्न् । ज॒वम् । एति॑ । अ॒द॒धुः॒ ।  । अपा᳚म् । न॒पा॒त् । आ॒शु॒हे॒म॒न्नित्या॑शु - हे॒म॒न्न् । यः । ऊ॒र्मिः । क॒कुद्मा॒निति॑ क॒कुत् - मा॒न् । प्रतू᳚र्ति॒रिति॒ प्र - तू॒र्तिः॒ । वा॒ज॒सात॑म॒ इति॑ वाज - सात॑मः । तेन॑ । अ॒यम् । वाज᳚म् । से॒त् ।  । विष्णोः᳚ । क्रमः॑ । अ॒सि॒ । विष्णोः᳚ । क्रा॒न्तम् । अ॒सि॒ । विष्णोः᳚ । विक्रा᳚न्त॒मिति॒ वि - क्रा॒न्त॒म् । अ॒सि॒ । अ॒ङ्कौ । न्य॒ङ्काविति॑ नि - अ॒ङ्कौ ( ) । अ॒भितः॑ । रथ᳚म् । यौ । ध्वा॒न्तम् । वा॒ता॒ग्रमिति॑ वात - अ॒ग्रम् । अन्विति॑ । स॒ञ्चर॑न्ता॒विति॑ सं - चर॑न्तौ । दू॒रेहे॑ति॒रिति॑ दू॒रे - हे॒तिः॒ । इ॒न्द्रि॒यावा॒निती᳚न्द्रि॒य - वा॒न् । प॒त॒त्री । ते । नः॒ । अ॒ग्नयः॑ । पप्र॑यः । पा॒र॒य॒न्तु॒ ।  ।  33 ( 65) 

TS 1.7.8.1  
दे॒वस्य॑ । अ॒हम् । स॒वि॒तुः । प्र॒स॒व इति॑ प्र - स॒वे । बृह॒स्पति॑ना । वा॒ज॒जितेति॑ वाज - जिता᳚ । वाज᳚म् । जे॒ष॒म् । दे॒वस्य॑ । अ॒हम् । स॒वि॒तुः । प्र॒स॒व इति॑ प्र - स॒वे । बृह॒स्पति॑ना । वा॒ज॒जितेति॑ वाज - जिता᳚ । वर्.षि॑ष्ठम् । नाक᳚म् । रु॒हे॒य॒म् । इन्द्रा॑य । वाच᳚म् । व॒द॒त॒ । इन्द्र᳚म् । वाज᳚म् । जा॒प॒य॒त॒ । इन्द्रः॑ । वाज᳚म् । अ॒ज॒यि॒त् ।  । अश्वा॑ज॒नीत्यश्व॑ - अ॒ज॒नि॒ । वा॒जि॒नि॒ । वाजे॑षु । वा॒जि॒नी॒व॒तीति॑ वाजिनी - व॒ति॒ । अश्वान्॑ । स॒मथ्स्विति॑ स॒मत्-स॒ । वा॒ज॒य॒ ।  । अर्वा᳚ । अ॒सि॒ । सप्तिः॑ । अ॒सि॒ । वा॒जी । अ॒सि॒ । वाजि॑नः । वाज᳚म् । धा॒व॒त॒ । म॒रुता᳚म् । प्र॒स॒व इति॑ प्र - स॒वे । ज॒य॒त॒ । वीति॑ । योज॑ना । मि॒मी॒द्ध्व॒म् । अद्ध्व॑नः । स्क॒भ्नी॒त॒ ।  34 ( 50) 

TS 1.7.8.2  
काष्ठा᳚म् । ग॒च्छ॒त॒ । वाजे॑वाज॒ इति॒ वाजे᳚-वा॒जे॒ । अ॒व॒त॒ । वा॒जि॒नः॒ । नः॒ । धने॑षु । वि॒प्राः॒ । अ॒मृ॒ताः॒ । ऋ॒त॒ज्ञा॒ इत्यृ॑त - ज्ञाः॒ ।  । अ॒स्य । मद्ध्वः॑ । पि॒ब॒त॒ । मा॒दय॑द्ध्वम् । तृ॒प्ताः । या॒त॒ । प॒थिभि॒रिति॑ प॒थि - भिः॒ । दे॒व॒यान॒रिति॑ देव - यानैः᳚ ।  । ते । नः॒ । अर्व॑न्तः । ह॒व॒न॒श्रुत॒ इति॑ हवन - श्रुतः॑ । हव᳚म् । विश्वे᳚ । शृ॒ण्व॒न्तु॒ । वा॒जिनः॑ ।  । मि॒तद्र॑व॒ इति॑ मि॒त - द्र॒वः॒ । स॒ह॒स्र॒सा इति॑ सहस्र-साः । मे॒धसा॒तेति॑ मे॒ध-सा॒ता॒ । स॒नि॒ष्यवः॑ ।  । म॒हः । ये । रत्न᳚म् । स॒मि॒थेष्विति॑ सं - इ॒थेषु॑ । ज॒भ्रि॒रे । शम् । नः॒ । भ॒व॒न्तु॒ । वा॒जिनः॑ । हवे॑षु ।  । दे॒वता॒तेति॑ दे॒व - ता॒ता॒ । मि॒तद्र॑व॒ इति॑ मि॒त - द्र॒वः॒ । स्व॒र्का इति॑ सु - अ॒र्काः ।  । जं॒भय॑न्तः । अहि᳚म् । वृक᳚म् । रक्षाꣳ॑सि । सने॑मि । अ॒स्मत् । यु॒य॒व॒न्न् ।  35 ( 50) 

TS 1.7.8.3  
अमी॑वाः ।  । ए॒षः । स्यः । वा॒जी । क्षि॒प॒णिम् । तु॒र॒ण्य॒ति॒ । ग्री॒वाया᳚म् । ब॒द्धः । अ॒पि॒क॒क्ष इत्य॑पि - क॒क्षे । आ॒सनि॑ ।  । क्रतु᳚म् । द॒धि॒क्रा इति॑ दधि - क्राः । अन्विति॑ । स॒न्तवी᳚त्व॒दिति॑ सं - तवी᳚त्वत् । प॒थाम् । अङ्काꣳ॑सि । अन्विति॑ । आ॒पनी॑फण॒दित्या᳚ - पनी॑फणत् ।  । उ॒त । स्म॒ । अ॒स्य॒ । द्रव॑तः । तु॒र॒ण्य॒तः । प॒र्णम् । न । वेः । अन्विति॑ । वा॒ति॒ । प्र॒ग॒र्द्धिन॒ इति॑ प्र - ग॒र्द्धिनः॑ ।  । श्ये॒नस्य॑ । इ॒व॒ । ध्रज॑तः । अ॒ङ्क॒सम् । परीति॑ । द॒धि॒क्राव्.ण्ण॒ इति॑ दधि-क्राव्.ण्णः॑ । स॒ह । ऊ॒र्जा । तरि॑त्रतः ।  । एति॑ । मा॒ । वाज॑स्य । प्र॒स॒व इति॑ प्र - स॒वः । ज॒ग॒म्या॒त् । एति॑ । द्यावा॑पृथि॒वी इति॒ द्यावा᳚ - पृ॒थि॒वी । वि॒श्वशं॑भू॒ इति॑ वि॒श्व - शं॒भू॒ ।  । एति॑ । मा॒ । ग॒न्ता॒म् । पि॒तरा᳚ ।  36 ( 50) 

TS 1.7.8.4  
मा॒तरा᳚ । च॒ । एति॑ । मा॒ । सोमः॑ । अ॒मृ॒त॒त्वायेत्य॑मृत - त्वाय॑ । ग॒म्या॒त् ।  । वाजि॑नः । वा॒ज॒जि॒त॒ इति॑ वाज - जि॒तः॒ । वाज᳚म् । स॒रि॒ष्यन्तः॑ । वाज᳚म् । जे॒ष्यन्तः॑ । बृह॒स्पतेः᳚ । भा॒गम् । अवेति॑ । जि॒घ्र॒त॒ । वाजि॑नः । वा॒ज॒जि॒त॒ इति॑ वाज - जि॒तः॒ । वाज᳚म् । स॒सृ॒वाꣳसः॑ । वाज᳚म् । जि॒गि॒वाꣳसः॑ । बृह॒स्पतेः᳚ । भा॒गे । नीति॑ । मृ॒ढ्व॒म् । इ॒यम् । वः॒ । सा । स॒त्या । स॒न्धेति॑ सं - धा । अ॒भू॒त् । याम् । इन्द्रे॑ण । स॒मध॑द्ध्व॒मिति॑ सं - अध॑द्ध्वम् । अजी॑जिपत । व॒न॒स्प॒त॒यः॒ । इन्द्र᳚म् । वाज᳚म् । वीति॑ । मु॒च्य॒द्ध्व॒म् ।  ।  37 ( 42) 

TS 1.7.9.1  
क्ष॒त्रस्य॑ । उल्ब᳚म् । अ॒सि॒ । क्ष॒त्रस्य॑ । योनिः॑ । अ॒सि॒ । जाये᳚ । एति॑ । इ॒हि॒ । सुवः॑ । रोहा॑व । रोहा॑व । हि । सुवः॑ । अ॒हम् । नौ॒ । उ॒भयोः᳚ । सुवः॑ । रो॒क्ष्या॒मि॒ । वाजः॑ । च॒ । प्र॒स॒व इति॑ प्र - स॒वः । च॒ । अ॒पि॒ज इत्य॑पि- जः । च॒ । क्रतुः॑ । च॒ । सुवः॑ । च॒ । मू॒र्द्धा । च॒ । व्यश्ञि॑य॒ इति॑ वि - अश्ञि॑यः । च॒ । आ॒न्त्या॒य॒नः । च॒ । अन्त्यः॑ । च॒ । भौ॒व॒नः । च॒ । भुव॑नः । च॒ । अधि॑पति॒रित्यधि॑ - प॒तिः॒ । च॒ ।  । आयुः॑ । य॒ज्ञेन॑ । क॒ल्प॒ता॒म् । प्रा॒ण इति॑ प्र - अ॒नः । य॒ज्ञेन॑ । क॒ल्प॒ता॒म् । अ॒पा॒न इत्य॑प - अ॒नः ।  38 ( 50) 

TS 1.7.9.2  
य॒ज्ञेन॑ । क॒ल्प॒ता॒म् । व्या॒न इति॑ वि - अ॒नः । य॒ज्ञेन॑ । क॒ल्प॒ता॒म् । चक्षुः॑ । य॒ज्ञेन॑ । क॒ल्प॒ता॒म् । श्रोत्र᳚म् । य॒ज्ञेन॑ । क॒ल्प॒ता॒म् । मनः॑ । य॒ज्ञेन॑ । क॒ल्प॒ता॒म् । वाक् । य॒ज्ञेन॑ । क॒ल्प॒ता॒म् । आ॒त्मा । य॒ज्ञेन॑ । क॒ल्प॒ता॒म् । य॒ज्ञः । य॒ज्ञेन॑ । क॒ल्प॒ता॒म् । सुवः॑ । दे॒वान् । अ॒ग॒न्म॒ । अ॒मृताः᳚ । अ॒भू॒म॒ । प्र॒जाप॑ते॒रिति॑ प्र॒जा-प॒तेः॒ । प्र॒जा इति॑ प्र - जाः । अ॒भू॒म॒ । समिति॑ । अ॒हम् । प्र॒जयेति॑ प्र - जया᳚ । समिति॑ । मया᳚ । प्र॒जेति॑ प्र-जा । समिति॑ । अ॒हम् । रा॒यः । पोषे॑ण । समिति॑ । मया᳚ । रा॒यः । पोषः॑ । अन्ना॑य । त्वा॒ । अ॒न्नाद्या॒येत्य॑न्न - अद्या॑य । त्वा॒ । वाजा॑य ( ) । त्वा॒ । वा॒ज॒जि॒त्याया॒ इति॑ वाज - जि॒त्यायै᳚ । त्वा॒ । अ॒मृत᳚म् । अ॒सि॒ । पुष्टिः॑ । अ॒सि॒ । प्र॒जन॑न॒मिति॑ प्र - जन॑नम् । अ॒सि॒ ।  ।  39 ( 59) 

TS 1.7.10.1  
वाज॑स्य । इ॒मम् । प्र॒स॒व इति॑ प्र - स॒वः । सु॒षु॒वे॒ । अग्रे᳚ । सोम᳚म् । राजा॑नम् । ओष॑धीषु । अ॒फ्स्वित्य॑प् - सु ।  । ताः । अ॒स्मभ्य॒मित्य॒स्म - भ्य॒म् । मधु॑मती॒रिति॒ मधु॑ - म॒तीः॒ । भ॒व॒न्तु॒ । व॒यम् । रा॒ष्ट्रे । जा॒ग्रि॒या॒म॒ । पु॒रोहि॑ता॒ इति॑ पु॒रः - हि॒ताः॒ ।  । वाज॑स्य । इ॒दम् । प्र॒स॒व इति॑ प्र - स॒वः । एति॑ । ब॒भू॒व॒ । इ॒मा । च॒ । विश्वा᳚ । भुव॑नानि । स॒र्वतः॑ ।  । सः । वि॒राज॒मिति॑ वि - राज᳚म् । परीति॑ । ए॒ति॒ । प्र॒जा॒नन्निति॑ प्र - जा॒नन्न् । प्र॒जामिति॑ प्र - जाम् । पुष्टि᳚म् । व॒र्द्धय॑मानः । अ॒स्मे इति॑ ।  । वाज॑स्य । इ॒माम् । प्र॒स॒व इति॑ प्र-स॒वः । शि॒श्रि॒ये॒ । दिव᳚म् । इ॒मा । च॒ । विश्वा᳚ । भुव॑नानि । स॒म्राडिति॑ सं - राट् ।  । अदि॑थ्सन्तम् । दा॒प॒य॒तु॒ । प्र॒जा॒नन्निति॑ प्र - जा॒नन्न् । र॒यिम् ।  40 ( 50) 

TS 1.7.10.2  
च॒ । नः॒ । सर्व॑वीरा॒मिति॒ सर्व॑ - वी॒रा॒म् । नीति॑ । य॒च्छ॒तु॒ ।  । अग्ने᳚ । अच्छ॑ । व॒द॒ । इ॒ह । नः॒ । प्रतीति॑ । नः॒ । सु॒मना॒ इति॑ सु - मनाः᳚ । भ॒व॒ ।  । प्रेति॑ । नः॒ । य॒च्छ॒ । भु॒वः॒ । प॒ते॒ । ध॒न॒दा इति॑ धन - दाः । अ॒सि॒ । नः॒ । त्वम् ।  । प्रेति॑ । नः॒ । य॒च्छ॒तु॒ । अ॒र्य॒मा । प्रेति॑ । भगः॑ । प्रेति॑ । बृह॒स्पतिः॑ ।  । प्रेति॑ । दे॒वाः । प्रेति॑ । उ॒त । सू॒नृता᳚ । प्रेति॑ । वाक् । दे॒वी । द॒दा॒तु॒ । नः॒ ।  । अ॒र्य॒मण᳚म् । बृह॒स्पति᳚म् । इन्द्र᳚म् । दाना॑य । चो॒द॒य॒ ।  । वाच᳚म् । विष्णु᳚म् । सर॑स्वतीम् । स॒वि॒तार᳚म् ।  41 ( 50) 

TS 1.7.10.3  
च॒ । वा॒जिन᳚म् ।  । सोम᳚म् । राजा॑नम् । वरु॑णम् । अ॒ग्निम् । अ॒न्वार॑भामह॒ इत्य॑नु - आर॑भामहे ।  । आ॒दि॒त्यान् । विष्णु᳚म् । सूर्य᳚म् । ब्र॒ह्माण᳚म् । च॒ । बृह॒स्पति᳚म् ।  । दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । अ॒श्विनोः᳚ । बा॒हुभ्या॒मिति॑ बा॒हु - भ्या॒म् । पू॒ष्णः । हस्ता᳚भ्याम् । सर॑स्वत्यै । वा॒चः । य॒न्तुः । य॒न्त्रेण॑ । अ॒ग्नेः । त्वा॒ । साम्रा᳚ज्ये॒नेति॒ सां - रा॒ज्ये॒न॒ । अ॒भीति॑ । सि॒ञ्चा॒मि॒ । इन्द्र॑स्य । बृह॒स्पतेः᳚ । त्वा॒ । साम्रा᳚ज्ये॒नेति॒ सां - रा॒ज्ये॒न॒ । अ॒भीति॑ । सि॒ञ्चा॒मि॒ ।  ।  42 ( 36) 

TS 1.7.11.1  
अ॒ग्निः । एका᳚क्षरे॒णेत्येक॑ -अ॒क्ष॒रे॒ण॒ । वाच᳚म् । उदिति॑ । अ॒ज॒य॒त् । अ॒श्विनौ᳚ । द्व्य॑क्षरे॒णेति॒ द्वि - अ॒क्ष॒रे॒ण॒ । प्रा॒णा॒पा॒नाविति॑ प्राण- अ॒पा॒नौ । उदिति॑ । अ॒ज॒य॒ता॒म् । विष्णुः॑ । त्र्य॑क्षरे॒णेति॒ त्रि - अ॒क्ष॒रे॒ण॒ । त्रीन् । लो॒कान् । उदिति॑ । अ॒ज॒य॒त् । सोमः॑ । चतु॑रक्षरे॒णेति॒ चतुः॑ - अ॒क्ष॒रे॒ण॒ । चतु॑ष्पद॒ इति॒ चतुः॑ - प॒दः॒ । प॒शून् । उदिति॑ । अ॒ज॒य॒त् । पू॒षा । पञ्चा᳚क्षरे॒णेति॒ पञ्च॑ - अ॒क्ष॒रे॒ण॒ । प॒ङ्क्तिम् । उदिति॑ । अ॒ज॒य॒त् । धा॒ता । षड॑क्षरे॒णेति॒ षट् - अ॒क्ष॒रे॒ण॒ । षट् । ऋ॒तून् । उदिति॑ । अ॒ज॒य॒त् । म॒रुतः॑ । स॒प्ताक्ष॑रे॒णेति॑ स॒प्त - अ॒क्ष॒रे॒ण॒ । स॒प्तप॑दा॒मिति॑ स॒प्त - प॒दा॒म् । शक्व॑रीम् । उदिति॑ । अ॒ज॒य॒न्न् । बृह॒स्पतिः॑ । अ॒ष्टाक्ष॑रे॒णेत्य॒ष्टा - अ॒क्ष॒रे॒ण॒ । गा॒य॒त्रीम् । उदिति॑ । अ॒ज॒य॒त् । मि॒त्रः । नवा᳚क्षरे॒णेति॒ नव॑ - अ॒क्ष॒रे॒ण॒ । त्रि॒वृत॒मिति॑ त्रि - वृत᳚म् । स्तोम᳚म् । उदिति॑ । अ॒ज॒य॒त् ।  43 ( 50) 

TS 1.7.11.2  
वरु॑णः । दशा᳚क्षरे॒णेति॒ दश॑ - अ॒क्ष॒रे॒ण॒ । वि॒राज॒मिति॑ वि - राज᳚म् । उदिति॑ । अ॒ज॒य॒त् । इन्द्रः॑ । एका॑दशाक्षरे॒णेत्येका॑दश - अ॒क्ष॒रे॒ण॒ । त्रि॒ष्टुभ᳚म् । उदिति॑ । अ॒ज॒य॒त् । विश्वे᳚ । दे॒वाः । द्वाद॑शाक्षरे॒णेति॒ द्वाद॑श - अ॒क्ष॒रे॒ण॒ । जग॑तीम् । उदिति॑ । अ॒ज॒य॒न्न् । वस॑वः । त्रयो॑दशाक्षरे॒णेति॒ त्रयो॑दश - अ॒क्ष॒रे॒ण॒ । त्र॒यो॒द॒शमिति॑ त्रयः - द॒शम् । स्तोम᳚म् । उदिति॑ । अ॒ज॒य॒न्न् । रु॒द्राः । चतु॑र्दशाक्षरे॒णेति॒ चतु॑र्दश - अ॒क्ष॒रे॒ण॒ । च॒तु॒र्द॒शमिति॑ चतुः-द॒शम् । स्तोम᳚म् । उदिति॑ । अ॒ज॒य॒न्न् । आ॒दि॒त्याः । पञ्च॑दशाक्षरे॒णेति॒ पञ्च॑दश - अ॒क्ष॒रे॒ण॒ । प॒ञ्च॒द॒शमिति॑ पञ्च - द॒शम् । स्तोम᳚म् । उदिति॑ । अ॒ज॒य॒॒न्न् । अदि॑तिः । षोड॑शाक्षरे॒णेति॒ षोड॑श - अ॒क्ष॒रे॒ण॒ । षो॒ड॒शम् । स्तोम᳚म् । उदिति॑ । अ॒ज॒य॒त् । प्र॒जाप॑ति॒रिति॑ प्र॒जा - प॒तिः॒ । स॒प्तद॑शाक्षरे॒णेति॑ स॒प्तद॑श-अ॒क्ष॒रे॒ण॒ । स॒प्त॒द॒शमिति॑ सप्त - द॒शम् । स्तोम᳚म् । उदिति॑ । अ॒ज॒य॒त् ।  ।  44 ( 46) 

TS 1.7.12.1  
उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । नृ॒षद॒मिति॑ नृ-सद᳚म् । त्वा॒ । द्रु॒षद॒मिति॑ द्रु - सद᳚म् । भु॒व॒न॒सद॒मिति॑ भुवन - सद᳚म् । इन्द्रा॑य । जुष्ट᳚म् । गृ॒ह्णा॒मि॒ । ए॒षः । ते॒ । योनिः॑ । इन्द्रा॑य । त्वा॒ । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । अ॒फ्सु॒षद॒मित्य॑फ्सु - सद᳚म् । त्वा॒ । घृ॒त॒सद॒मिति॑ घृत - सद᳚म् । व्यो॒म॒सद॒मिति॑ व्योम - सद᳚म् । इन्द्रा॑य । जुष्ट᳚म् । गृ॒ह्णा॒मि॒ । ए॒षः । ते॒ । योनिः॑ । इन्द्रा॑य । त्वा॒ । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । पृ॒थि॒वि॒षद॒मिति॑ पृथिवि - सद᳚म् । त्वा॒ । अ॒न्त॒रि॒क्ष॒सद॒मित्य॑न्तरिक्ष - सद᳚म् । ना॒क॒सद॒मिति॑ नाक - सद᳚म् । इन्द्रा॑य । जुष्ट᳚म् । गृ॒ह्णा॒मि॒ । ए॒षः । ते॒ । योनिः॑ । इन्द्रा॑य । त्वा॒ ।  । ये । ग्रहाः᳚ । प॒ञ्च॒ज॒नीना॒ इति॑ पञ्च - ज॒नीनाः᳚ । येषा᳚म् । ति॒स्रः । प॒र॒म॒जा इति॑ परम - जाः ।  । दैव्यः॑ । कोशः॑ ।  45 ( 50) 

TS 1.7.12.2  
समु॑ब्जित॒ इति॒ सं - उ॒ब्जि॒तः॒ ।  । तेषा᳚म् । विशि॑प्रियाणा॒मिति॒ वि - शि॒प्रि॒या॒णा॒म् । इष᳚म् । ऊर्ज᳚म् । समिति॑ । अ॒ग्र॒भी॒म् । ए॒षः । ते॒ । योनिः॑ । इन्द्रा॑य । त्वा॒ ।  । अ॒पाम् । रस᳚म् । उद्व॑यस॒मित्युत् - व॒य॒स॒म् । सूर्य॑रश्मि॒मिति॒ सूर्य॑ - र॒श्मि॒म् । स॒माभृ॑त॒मिति॑ सं - आभृ॑तम् ।  । अ॒पाम् । रस॑स्य । यः । रसः॑ । तम् । वः॒ । गृ॒ह्णा॒मि॒ । उ॒त्त॒ममित्यु॑त् - त॒मम् । ए॒षः । ते॒ । योनिः॑ । इन्द्रा॑य । त्वा॒ ।  । अ॒या । वि॒ष्ठा इति॑ वि-स्थाः । ज॒नयन्न्॑ । कर्व॑राणि । सः । हि । घृणिः॑ । उ॒रुः । वरा॑य । गा॒तुः ।  । सः । प्रति॑ । उदिति॑ । ऐ॒त् । ध॒रुणः॑ । मद्ध्वः॑ । अग्र᳚म् । स्वाया᳚म् । यत् । त॒नुवां᳚ ( ) । त॒नूम् । ऐर॑यत ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । प्र॒जाप॑तय॒ इति॑ प्र॒जा - प॒त॒ये॒ । त्वा॒ । जुष्ट᳚म् । गृ॒ह्णा॒मि॒ । ए॒षः । ते॒ । योनिः॑ । प्र॒जाप॑तय॒ इति॑ प्र॒जा - प॒त॒ये॒ । त्वा॒ ।  ।  46 ( 63) 

TS 1.7.13.1  
अन्विति॑ । अह॑ । मासाः᳚ । अन्विति॑ । इत् । वना॑नि । अन्विति॑ । ओष॑धीः । अन्विति॑ । पर्व॑तासः ।  । अन्विति॑ । इन्द्र᳚म् । रोद॑सी॒ इति॑ । वा॒व॒शा॒ने इति॑ । अन्विति॑ । आपः॑ । अ॒जि॒ह॒त॒ । जाय॑मानम् ।  । अन्विति॑ । ते॒ । दा॒यि॒ । म॒हे । इ॒न्द्रि॒याय॑ । स॒त्रा । ते॒ । विश्व᳚म् । अन्विति॑ । वृ॒त्र॒हत्य॒ इति॑ वृत्र - हत्ये᳚ ।  । अन्विति॑॑ । क्ष॒त्रम् । अन्विति॑ । सहः॑ । य॒ज॒त्र॒ । इन्द्र॑ । दे॒वेभिः॑ । अन्विति॑ । ते॒ । नृ॒षह्य॒ इति॑ नृ - सह्ये᳚ ।  । इ॒न्द्रा॒णीम् । आ॒सु । नारि॑षु । सु॒पत्नी॒मिति॑ सु-पत्नी᳚म् । अ॒हम् । अ॒श्र॒व॒म् ।  । न । हि । अ॒स्याः॒ । अ॒प॒रम् । च॒न । ज॒रसा᳚ ।  47 ( 50) 

TS 1.7.13.2  
मर॑ते । पतिः॑ ।  । न । अ॒हम् । इ॒न्द्रा॒णि॒ । रा॒र॒ण॒ । सख्युः॑ । वृ॒षाक॑पे॒रिति॑ वृ॒षा - क॒पेः॒ । ऋ॒ते ।  । यस्य॑ । इ॒दम् । अप्य᳚म् । ह॒विः । प्रि॒यम् । दे॒वेषु॑ । गच्छ॑ति ।  । यः । जा॒तः । ए॒व । प्र॒थ॒मः । मन॑स्वान् । दे॒वः । दे॒वान् । क्रतु॑ना । प॒र्यभू॑ष॒दिति॑ परि - अभू॑षत् ।  । यस्य॑ । शुष्मा᳚त् । रोद॑सी॒ इति॑ । अभ्य॑सेताम् । नृं॒णस्य॑ । म॒ह्ना । सः । ज॒ना॒सः॒ । इन्द्रः॑ ।  । ऐति॑ । ते॒ । म॒हः । इ॒न्द्र॒ । ऊ॒ती । उ॒ग्र॒ । सम॑न्यव॒ इति स - म॒न्य॒वः॒ । यत् । स॒मर॒न्तेति॑ सं - अर॑न्त । सेनाः᳚ ।  । पता॑ति । दि॒द्युत् । नर्य॑स्य । बा॒हु॒वोः । मा । ते॒ ।  48 ( 50) 

TS 1.7.13.3  
मनः॑ । वि॒ष्व॒द्रिय॒गिति॑ विष्व - द्रिय॑क् । वीति॑ । चा॒री॒त् ।  । मा । नः॒ । म॒र्द्धीः॒ । एति॑ । भ॒र॒ । द॒द्धि । तत् । नः॒ । प्रेति॑ । दा॒शुषे᳚ । दात॑वे । भूरि॑ । यत् । ते॒ ।  । नव्ये᳚ । दे॒ष्णे । श॒स्ते । अ॒स्मिन्न् । ते॒ । उ॒क्थे । प्रेति॑ । ब्र॒वा॒म॒ । व॒यम् । इ॒न्द्र॒ । स्तु॒वन्तः॑ ।  । एति॑ । तु । भ॒र॒ । माकिः॑ । ए॒तत् । परीति॑ । स्था॒त् । वि॒द्म । हि । त्वा॒ । वसु॑पति॒मिति॒ वसु॑ - प॒ति॒म् । वसू॑नाम् ।  । इन्द्र॑ । यत् । ते॒ । माहि॑नम् । दत्र᳚म् । अस्ति॑ । अ॒स्मभ्य॒मित्य॒स्म - भ्य॒म् । तत् । ह॒र्य॒श्वेति॑ हरि - अ॒श्व॒ ।  49 ( 50) 

TS 1.7.13.4  
प्रेति॑ । य॒न्धि॒ ।  । प्र॒दा॒तार॒मिति॑ प्र - दा॒तार᳚म् । ह॒वा॒म॒हे॒ । इन्द्र᳚म् । एति॑ । ह॒विषा᳚ । व॒यम् ।  । उ॒भा । हि । हस्ता᳚ । वसु॑ना । पृ॒णस्व॑ । आ । प्रेति॑ । य॒च्छ॒ । दक्षि॑णात् । एति॑ । उ॒त । स॒व्यात् ।  । प्र॒दा॒तेति॑ प्र - दा॒ता । व॒ज्री । वृ॒ष॒भः । तु॒रा॒षाट् । शु॒ष्मी । राजा᳚ । वृ॒त्र॒हेति॑ वृत्र - हा । सो॒म॒पावेति॑ सोम - पावा᳚ ।  । अ॒स्मिन्न् । य॒ज्ञे । ब॒र्॒.हिषि॑ । एति॑ । नि॒षद्येति॑ नि - सद्य॑ । अथ॑ । भ॒व॒ । यज॑मानाय । शम् । योः ।  । इन्द्रः॑ । सु॒त्रामेति॑ सु - त्रामा᳚ । स्ववा॒निति॒ स्व-वा॒न् । अवो॑भि॒रित्यवः॑ - भिः॒ । सु॒मृ॒डी॒क इति॑ सु - मृ॒डी॒कः । भ॒व॒तु॒ । वि॒श्ववे॑दा॒ इति॑ वि॒श्व-वे॒दाः॒ ।  । बाध॑ताम् । द्वेषः॑ । अभ॑यम् । कृ॒णो॒तु॒ । सु॒वीर्य॒स्येति॑ सु - वीर्य॑स्य ।  50 ( 50) 

TS 1.7.13.5  
पत॑यः । स्या॒म॒ ।  । तस्य॑ । व॒यम् । सु॒म॒ताविति॑ सु-म॒तौ । य॒ज्ञिय॑स्य । अपीति॑ । भ॒द्रे । सौ॒म॒न॒से । स्या॒म॒ ।  । सः । सु॒त्रामेति॑ सु - त्रामा᳚ । स्ववा॒निति॒ स्व-वा॒न् । इन्द्रः॑ । अ॒स्मे इति॑ । आ॒रात् । चि॒त् । द्वेषः॑ । स॒नु॒तः । यु॒यो॒तु॒ ।  । रे॒वतीः᳚ । नः॒ । स॒ध॒माद॒ इति॑ सध - मादः॑ । इन्द्रे᳚ । स॒न्तु॒ । तु॒विवा॑जा॒ इति॑ तु॒वि - वा॒जाः॒ ।  । क्षु॒मन्तः॑ । याभिः॑ । मदे॑म ।  । प्रो इति॑ । स्विति॑ । अ॒स्मै॒ । पु॒रो॒र॒थमिति॑ पुरः - र॒थम् । इन्द्रा॑य । शू॒षम् । अ॒र्च॒त॒ ।  । अ॒भीके᳚ । चि॒त् । उ॒ । लो॒क॒कृदिति॑ लोक - कृत् । स॒ङ्गे । स॒मथ्स्विति॑ स॒मत् - सु॒ । वृ॒त्र॒हेति॑ वृत्र - हा ।  । अ॒स्माक᳚म् । बो॒धि॒ । चो॒दि॒ता । नभ॑न्ताम् । अ॒न्य॒केषा᳚म् ।  । ज्या॒काः । अधीति॑ ( ) । धन्व॒स्विति॒ धन्व॑ - सु॒ ।  ।  51 ( 51) 

1.8     प्रथमकाण्डे अषमः प्रश्नः - ( राजसूयः )
TS 1.8.1.1  
अनु॑मत्या॒ इत्यनु॑-म॒त्यै॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म् । निरिति॑ । व॒प॒ति॒ । धे॒नुः । दक्षि॑णा । ये । प्र॒त्यञ्चः॑ । शम्या॑याः । अ॒व॒शीय॑न्त॒ इत्य॑व - शीय॑न्ते । तम् । नै॒र्.॒ऋ॒तमिति॑ नैः - ऋ॒तम् । एक॑कपाल॒मित्येक॑ - क॒पा॒ल॒म् । कृ॒ष्णम् । वासः॑ । कृ॒ष्णतू॑ष॒मिति॑ कृ॒ष्ण-तू॒ष॒म् । दक्षि॑णा । वीति॑ । इ॒हि॒ । स्वाहा᳚ । आहु॑ति॒मित्या-हु॒ति॒म् । जु॒षा॒णः । ए॒षः । ते॒ । नि॒र्.॒ऋ॒त॒ इति॑ निः-ऋ॒ते॒ । भा॒गः । भूते᳚ । ह॒विष्म॑ती । अ॒सि॒ । मु॒ञ्च । इ॒मम् । अꣳह॑सः । स्वाहा᳚ । नमः॑ । यः । इ॒दम् । च॒कार॑ । आ॒दि॒त्यम् । च॒रुम् । निरिति॑ । व॒प॒ति॒ । वरः॑ । दक्षि॑णा । आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । एका॑दशकपाल॒मित्येका॑दश - क॒पा॒ल॒म् । वा॒म॒नः । व॒ही । दक्षि॑णा । अ॒ग्नी॒षो॒मीय॒मित्य॑ग्नी - सो॒मीय᳚म् ।  1 ( 50) 

TS 1.8.1.2  
एका॑दशकपाल॒मित्येका॑दश-क॒पा॒ल॒म् । हिर॑ण्यम् । दक्षि॑णा । ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । ऋ॒ष॒भः । व॒ही । दक्षि॑णा । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म् । ऐ॒न्द्रम् । दधि॑ । ऋ॒ष॒भः । व॒ही । दक्षि॑णा । ऐ॒न्द्रा॒ग्नमित्यै᳚न्द्र -अ॒ग्नम् । द्वाद॑शकपाल॒मिति॒ द्वाद॑श -क॒पा॒ल॒म् । वै॒श्व॒दे॒वमिति॑ वैश्व - दे॒वम् । च॒रुम् । प्र॒थ॒म॒ज इति॑ प्रथम - जः । व॒थ्सः । दक्षि॑णा । सौ॒म्यम् । श्या॒मा॒कम् । च॒रुम् । वासः॑ । दक्षि॑णा । सर॑स्वत्यै । च॒रुम् । सर॑स्वते । च॒रुम् । मि॒थु॒नौ । गावौ᳚ । दक्षि॑णा ।  ।  2 ( 34) 

TS 1.8.2.1  
आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म् । निरिति॑ । व॒प॒ति॒ । सौ॒म्यम् । च॒रुम् । सा॒वि॒त्रम् । द्वाद॑शकपाल॒मिति॒ द्वाद॑श-क॒पा॒ल॒म् । सा॒र॒स्व॒तम् । च॒रुम् । पौ॒ष्णम् । च॒रुम् । मा॒रु॒तम् । स॒प्तक॑पाल॒मिति॑ स॒प्त -क॒पा॒ल॒म् । वै॒श्व॒दे॒वीमिति॑ वैश्व - दे॒वीम् । आ॒मिक्षा᳚म् । द्या॒वा॒पृ॒थि॒व्य॑मिति॑ द्यावा-पृ॒थि॒व्य᳚म् । एक॑कपाल॒मित्येक॑-क॒पा॒ल॒म् ।  ।  3 ( 18) 

TS 1.8.3.1  
ऐ॒न्द्रा॒ग्नमित्यै᳚न्द्र - अ॒ग्नम् । एका॑दशकपाल॒मित्येका॑दश-क॒पा॒ल॒म् । मा॒रु॒तीम् । आ॒मिक्षा᳚म् । वा॒रु॒णीम् । आ॒मिक्षा᳚म् । का॒यम् । एक॑कपाल॒मित्येक॑-क॒पा॒लं॒ । प्र॒घा॒स्या॑निति॑ प्र-घा॒स्यान्॑ । ह॒वा॒म॒हे॒ । म॒रुतः॑ । य॒ज्ञवा॑हस॒ इति॑ य॒ज्ञ - वा॒ह॒सः॒ । क॒रं॒भेण॑ । स॒जोष॑स॒ इति॑ स - जोष॑सः ।  । मो इति॑ । स्विति॑ । नः॒ । इ॒न्द्र॒ । पृ॒थ्स्विति॑ पृत्-सु । दे॒व॒ । अस्तु॑ । स्म॒ । ते॒ । शु॒ष्मि॒न्न् । अ॒व॒या ।  । म॒ही । हि । अ॒स्य॒ । मी॒ढुषः॑ । य॒व्या ।  । ह॒विष्म॑तः । म॒रुतः॑ । वन्द॑ते । गीः ।  । यत् । ग्रामे᳚ । यत् । अर॑ण्ये । यत् । स॒भाया᳚म् । यत् । इ॒न्द्रि॒ये ।  । यत् । शू॒द्रे । यत् । अ॒र्ये᳚ । एनः॑ । च॒कृ॒म । व॒यम् ।  । यत् ( ) । एक॑स्य । अधीति॑ । धर्म॑णि । तस्य॑ । अ॒व॒यज॑न॒मित्य॑व-यज॑नम् । अ॒सि॒ । स्वाहा᳚ ।  । अक्रन्न्॑ । कर्म॑ । क॒र्म॒कृत॒ इति॑ कर्म-कृतः॑ । स॒ह । वा॒चा । म॒यो॒भु॒वेति॑ मयः-भु॒वा ।  । दे॒वेभ्यः॑ । कर्म॑ । कृ॒त्वा । अस्त᳚म् । प्रेति॑ । इ॒त॒ । सु॒दा॒न॒व॒ इति॑ सु-दा॒न॒वः॒ ।  ।  4 ( 70) 

TS 1.8.4.1  
अ॒ग्नये᳚ । अनी॑कवत॒ इत्यनी॑क - व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा-क॒पा॒ल॒म् । निरिति॑ । व॒प॒ति॒ । सा॒कम् । सूर्ये॑ण । उ॒द्य॒तेत्यु॑त् - य॒ता । म॒रुद्भ्य॒ इति॑ म॒रुत् - भ्यः॒ । सा॒न्त॒प॒नेभ्य॒ इति॑ सां - त॒प॒नेभ्यः॑ । म॒द्ध्यन्दि॑ने । च॒रुम् । म॒रुद्भ्य॒ इति॑ म॒रुत्-भ्यः॒ । गृ॒ह॒मे॒धिभ्य॒ इति॑ गृहमे॒धि-भ्यः॒ । सर्वा॑साम् । दु॒ग्धे । सा॒यम् । च॒रुम् । पू॒र्णा । द॒र्वि॒ । परेति॑ । प॒त॒ । सुपू॒र्णेति॒ सु - पू॒र्णा॒ । पुनः॑ । एति॑ । प॒त॒ ।  । व॒स्ना । इ॒व॒ । वीति॑ । क्री॒णा॒व॒है॒ । इष᳚म् । ऊर्ज᳚म् । श॒त॒क्र॒तो॒ इति॑ शत-क्र॒तो॒ ।  । दे॒हि । मे॒ । ददा॑मि । ते॒ । नीति॑ । मे॒ । धे॒हि॒ । नीति॑ । ते॒ । द॒धे॒ ।  । नि॒हार॒मिति॑ नि-हार᳚म् । इत् । नीति॑ । मे॒ । ह॒र॒ । नि॒हार॒मिति॑ नि-हार᳚म् ।  5 ( 50) 

TS 1.8.4.2  
नीति॑ । ह॒रा॒मि॒ । ते॒ ।  । म॒रुद्भ्य॒ इति॑ म॒रुत् - भ्यः॒ । क्री॒डिभ्य॒ इति॑ क्री॒डि-भ्यः॒ । पु॒रो॒डाश᳚म् । स॒प्तक॑पाल॒मिति॑ स॒प्त-क॒पा॒ल॒म् । निरिति॑ । व॒प॒ति॒ । सा॒कम् । सूर्ये॑ण । उ॒द्य॒तेत्यु॑त् - य॒ता । आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म् । निरिति॑ । व॒प॒ति॒ । सौ॒म्यम् । च॒रुम् । सा॒वि॒त्रम् । द्वाद॑शकपाल॒मिति॒ द्वाद॑श-क॒पा॒ल॒म् । सा॒र॒स्व॒तम् । च॒रुम् । पौ॒ष्णम् । च॒रुम् । ऐ॒न्द्रा॒ग्नमित्यै᳚न्द्र - अ॒ग्नम् । एका॑दशकपाल॒मित्येका॑दश - क॒पा॒ल॒म् । ऐ॒न्द्रम् । च॒रुम् । वै॒श्व॒क॒र्म॒णमिति॑ वैश्व - क॒म॒र्णम् ।  । एक॑कपाल॒मित्येक॑-क॒पा॒ल॒म् ।  6 ( 30) 

TS 1.8.5.1  
सोमा॑य । पि॒तृ॒मत॒ इति॑ पितृ - मते᳚ । पु॒रो॒डाश᳚म् । षट्क॑पाल॒मिति॒ षट् - क॒पा॒ल॒म् । निरिति॑ । व॒प॒ति॒ । पि॒तृभ्य॒ इति॑ पि॒तृ - भ्यः॒ । ब॒र्.॒हि॒षद्भ्य॒ इति॑ बर्.हि॒षद्-भ्यः॒ । धा॒नाः । पि॒तृभ्य॒ इति॑ पि॒तृ-भ्यः॒ । अ॒ग्नि॒ष्वा॒त्तेभ्य॒ इत्य॑ग्नि-स्वा॒त्तेभ्यः॑ । अ॒भि॒वा॒न्या॑या॒ इत्य॑भि-वा॒न्या॑यै । दु॒ग्धे । म॒न्थम् । ए॒तत् । ते॒ । त॒त॒ । ये । च॒ । त्वाम् । अन्विति॑ । ए॒तत् । ते॒ । पि॒ता॒म॒ह॒ । प्र॒पि॒ता॒म॒हेति॑ प्र - पि॒ता॒म॒ह॒ । ये । च॒ । त्वाम् । अन्विति॑ । अत्र॑ । पि॒त॒रः॒ । य॒था॒भा॒गमिति॑ यथा - भा॒गम् । म॒न्द॒द्ध्व॒म् । सु॒स॒न्दृश॒मिति॑ सु - स॒न्दृश᳚म् । त्वा॒ । व॒यम् । मघ॑व॒न्निति॒ मघ॑-व॒न्न् । म॒न्दि॒षी॒महि॑ ।  । प्रेति॑ । नू॒नम् । पू॒र्णव॑न्धुर॒ इति॑ पू॒र्ण - व॒न्धु॒रः॒ । स्तु॒तः । या॒सि॒ । वशान्॑ । अनु॑ ।  । योजा᳚ । नु । इ॒न्द्र॒ । ते॒ । हरी॒ इति॑ ।  ।  7 ( 50) 

TS 1.8.5.2  
अक्षन्न्॑ । अमी॑मदन्त । हि । अवेति॑ । प्रि॒याः । अ॒धू॒ष॒त॒ ।  । अस्तो॑षत । स्वभा॑नव॒ इति॒ स्व-भा॒न॒वः॒ । विप्राः᳚ । नवि॑ष्ठया । म॒ती ।  । योजा᳚ । नु । इ॒न्द्र॒ । ते॒ । हरी॒ इति॑ ।  । अक्षन्न्॑ । पि॒तरः॑ । अमी॑मदन्त । पि॒तरः॑ ।  । अती॑तृपन्त । पि॒तरः॑ । अमी॑मृजन्त । पि॒तरः॑ । परेति॑ । इ॒त॒ । पि॒त॒रः॒ । सो॒म्याः॒ । गं॒भी॒रैः । प॒थिभि॒रिति॑ प॒थि-भिः॒ । पू॒र्व्यैः ।  । अथ॑ । पि॒तॄन् । सु॒वि॒दत्रा॒निति॑ सु - वि॒दत्रान्॑ । अपीति॑ । इ॒त॒ । य॒मेन॑ । ये । स॒ध॒माद॒मिति॑ सध - माद᳚म् । मद॑न्ति ।  । मनः॑ । नु । एति॑ । हु॒वा॒म॒हे॒ । ना॒रा॒शꣳ॒॒सेन॑ । स्तोमे॑न । पि॒तृ॒णाम् । च॒ । मन्म॑भि॒रिति॒ मन्म॑ - भिः॒ ।  । एति॑ ।  8 ( 50) 

TS 1.8.5.3  
नः॒ । ए॒तु॒ । मनः॑ । पुनः॑ । क्रत्वे᳚ । दक्षा॑य । जी॒वसे᳚ ।  । ज्योक् । च॒ । सूर्य᳚म् । दृ॒शे ।  । पुनः॑ । नः॒ । पि॒तरः॑ । मनः॑ । ददा॑तु । दैव्यः॑ । जनः॑ ।  । जी॒वम् । व्रात᳚म् । स॒चे॒म॒हि॒ ।  । यत् । अ॒न्तरि॑क्षम् । पृ॒थि॒वीम् । उ॒त । द्याम् । यत् । मा॒तर᳚म् । पि॒तर᳚म् । वा॒ । जि॒हिꣳ॒॒सि॒म ।  । अ॒ग्निः । मा॒ । तस्मा᳚त् । एन॑सः । गार्.ह॑पत्य॒ इति॒ गार्.ह॑-प॒त्यः॒ । प्रेति॑ । मु॒ञ्च॒तु॒ । दु॒रि॒तेति॑ दुः - इ॒ता । यानि॑ । च॒कृ॒म । क॒रोतु॑ । माम् । अ॒ने॒नस᳚म् ।  ।  9 ( 44) 

TS 1.8.6.1  
प्र॒ति॒पू॒रु॒षमिति॑ प्रति-पू॒रु॒षम् । एक॑कपाला॒नित्येक॑-क॒पा॒ला॒न् । निरिति॑ । व॒प॒ति॒ । एक᳚म् । अति॑रिक्त॒मित्यति॑-रि॒क्त॒म् । याव॑न्तः । गृ॒ह्याः᳚ । स्मः । तेभ्यः॑ । कम् । अ॒क॒र॒म् । प॒शू॒नाम् । शर्म॑ । अ॒सि॒ । शर्म॑ । यज॑मानस्य । शर्म॑ । मे॒ । य॒च्छ॒ । एकः॑ । ए॒व । रु॒द्रः । न । द्वि॒तीया॑य । त॒स्थे॒ । आ॒खुः । ते॒ । रु॒द्र॒ । प॒शुः । तम् । जु॒ष॒स्व॒ । ए॒षः । ते॒ । रु॒द्र॒ । भा॒गः । स॒ह । स्वस्रा᳚ । अंबि॑कया । तम् । जु॒ष॒स्व॒ । भे॒ष॒जम् । गवे᳚ । अश्वा॑य । पुरु॑षाय । भे॒ष॒जम् । अथो॒ इति॑ । अ॒स्मभ्य॒मित्य॒स्म-भ्य॒म् । भे॒ष॒जम् । सुभे॑षज॒मिति॒ सु - भे॒ष॒ज॒म् ।  10 ( 50) 

TS 1.8.6.2  
यथा᳚ । अस॑ति ।  । सु॒गमिति॑ सु-गम् । मे॒षाय॑ । मे॒ष्यै᳚ । अवेति॑ । अं॒ब॒ । रु॒द्रम् । अ॒दि॒म॒हि॒ । अवेति॑ । दे॒वम् । त्र्यं॑बक॒मिति॒ त्रि-अं॒ब॒क॒म् ।  । यथा᳚ । नः॒ । श्रेय॑सः । कर॑त् । यथा᳚ । नः॒ । वस्य॑सः । कर॑त् । यथा᳚ । नः॒ । प॒शु॒मत॒ इति॑ पशु - मतः॑ । कर॑त् । यथा᳚ । नः॒ । व्य॒व॒सा॒यया॒दिति॑ वि - अ॒व॒सा॒यया᳚त् ।  । त्र्यं॑बक॒मिति॒ त्रि - अं॒ब॒क॒म् । य॒जा॒म॒हे॒ । सु॒ग॒न्धिमिति॑ सु-ग॒न्धिम् । पु॒ष्टि॒वर्द्ध॑न॒मिति॑ पुष्टि-वर्द्ध॑नम् ।  । उ॒र्वा॒रु॒कम् । इ॒व॒ । बन्ध॑नात् । मृ॒त्योः । मु॒क्षी॒य॒ । मा । अ॒मृता᳚त् ।  । ए॒षः । ते॒ । रु॒द्र॒ । भा॒गः । तम् । जु॒ष॒स्व॒ । तेन॑ । अ॒व॒सेन॑ । प॒रः । मूज॑वत॒ इति॒ मूज॑ - व॒तः॒ । अतीति॑ । इ॒हि॒ ( ) । अव॑ततध॒न्वेत्यव॑तत - ध॒न्वा॒ । पिना॑कहस्त॒ इति॒ पिना॑क - ह॒स्तः॒ । कृत्ति॑वासा॒ इति॒ कृत्ति॑ - वा॒साः॒ ।  ।  11 ( 53) 

TS 1.8.7.1  
ऐ॒न्द्रा॒ग्नमित्यै᳚न्द्र - अ॒ग्नम् । द्वाद॑शकपाल॒मिति॒ द्वाद॑श - क॒पा॒ल॒म् । वै॒श्व॒दे॒वमिति॑ वैश्व-दे॒वम् । च॒रुम् । इन्द्रा॑य । शुना॒सीरा॑य । पु॒रो॒डाश᳚म् । द्वाद॑शकपाल॒मिति॒ द्वाद॑श - क॒पा॒ल॒म् । वा॒य॒व्य᳚म् । पयः॑ । सौ॒र्यम् । एक॑कपाल॒मित्येक॑ - क॒पा॒ल॒म् । द्वा॒द॒श॒ग॒वमिति॑ द्वादश - ग॒वम् । सीर᳚म् । दक्षि॑णा । आ॒ग्ने॒यम् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒प॒ति॒ । रौ॒द्रम् । गा॒वी॒धु॒कम् । च॒रुम् । ऐ॒न्द्रम् । दधि॑ । वा॒रु॒णम् । य॒व॒मय॒मिति॑ यव-मय᳚म् । च॒रुम् । व॒हिनी᳚ । धे॒नुः । दक्षि॑णा । ये । दे॒वाः । पु॒र॒स्सद॒ इति॑ पुरः - सदः॑ । अ॒ग्निने᳚त्रा॒ इत्य॒ग्नि - ने॒त्राः॒ । द॒क्षि॒ण॒सद॒ इति॑ दक्षिण - सदः॑ । य॒मने᳚त्रा॒ इति॑ य॒म - ने॒त्राः॒ । प॒श्चा॒थ्सद॒ इति॑ पश्चात् - सदः॑ । स॒वि॒तृने᳚त्रा॒ इति॑ सवि॒तृ - ने॒त्राः॒ । उ॒त्त॒र॒सद॒ इत्यु॑त्तर - सदः॑ । वरु॑णनेत्रा॒ इति॒ वरु॑ण - ने॒त्राः॒ । उ॒प॒रि॒षद॒ इत्यु॑परि - सदः॑ । बृह॒स्पति॑नेत्रा॒ इति॒ बृह॒स्पति॑ - ने॒त्राः॒ । र॒क्षो॒हण॒ इति॑ रक्षः - हनः॑ । ते । नः॒ । पा॒न्तु॒ । ते । नः॒ । अ॒व॒न्तु॒ । तेभ्यः॑ ।  12 ( 50) 

TS 1.8.7.2  
नमः॑ । तेभ्यः॑ । स्वाहा᳚ । समू॑ढ॒मिति॒ सं - ऊ॒ढ॒म् । रक्षः॑ । सन्द॑ग्ध॒मिति॒ सं-द॒ग्ध॒म् । रक्षः॑ । इ॒दम् । अ॒हम् । रक्षः॑ । अ॒भि । समिति॑ । द॒हा॒मि॒ । अ॒ग्नये᳚ । र॒क्षो॒घ्न इति॑ रक्षः - घ्ने । स्वाहा᳚ । य॒माय॑ । स॒वि॒त्रे । वरु॑णाय । बृह॒स्पत॑ये । दुव॑स्वते । र॒क्षो॒घ्न इति॑ रक्षः-घ्ने । स्वाहा᳚ । प्र॒ष्टि॒वा॒हीति॑ प्रष्टि-वा॒ही । रथः॑ । दक्षि॑णा । दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । अ॒श्विनोः᳚ । बा॒हुभ्या॒मिति॑ बा॒हु-भ्या॒म् । पू॒ष्णः । हस्ता᳚भ्याम् । रक्ष॑सः । व॒धम् । जु॒हो॒मि॒ । ह॒तम् । रक्षः॑ । अव॑धिष्म । रक्षः॑ । यत् । वस्ते᳚ । तत् । दक्षि॑णा ।  ।  13 ( 45) 

TS 1.8.8.1  
धा॒त्रे । पु॒रो॒डाश᳚म् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒प॒ति॒ । अनु॑मत्या॒ इत्यनु॑ - म॒त्यै॒ । च॒रुम् । रा॒कायै᳚ । च॒रुम् । सि॒नी॒वा॒ल्यै । च॒रुम् । कु॒ह्वै᳚ । च॒रुम् । मि॒थु॒नौ । गावौ᳚ । दक्षि॑णा । आ॒ग्ना॒वै॒ष्ण॒वमित्या᳚ग्ना -वै॒ष्ण॒वम् । एका॑दशकपाल॒मित्येका॑दश - क॒पा॒ल॒म् । निरिति॑ । व॒प॒ति॒ । ऐ॒न्द्रा॒वै॒ष्ण॒वमित्यै᳚न्द्रा - वै॒ष्ण॒वम् । एका॑दशकपाल॒मित्येका॑दश - क॒पा॒ल॒म् । वै॒ष्ण॒वम् । त्रि॒क॒पा॒लमिति॑ त्रि - क॒पा॒लम् । वा॒म॒नः । व॒ही । दक्षि॑णा । अ॒ग्नी॒षो॒मीय॒मित्य॑ग्नी - सो॒मीय᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒प॒ति॒ । इ॒न्द्रा॒सो॒मीय॒मिती᳚न्द्रा - सो॒मीय᳚म् । एका॑दशकपाल॒मित्येका॑दश - क॒पा॒ल॒म् । सौ॒म्यम् । च॒रुम् । ब॒भ्रुः । दक्षि॑णा । सो॒मा॒पौ॒ष्णमिति॑ सोमा - पौ॒ष्णम् । च॒रुम् । निरिति॑ । व॒प॒ति॒ । ऐ॒न्द्रा॒पौ॒ष्णमित्यै᳚न्द्रा - पौ॒ष्णम् । च॒रुम् । पौ॒ष्णम् । च॒रुम् । श्या॒मः । दक्षि॑णा । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म् । निरिति॑ ( ) । व॒प॒ति॒ । हिर॑ण्यम् । दक्षि॑णा । वा॒रु॒णम् । य॒व॒मय॒मिति॑ यव - मय᳚म् । च॒रुम् । अश्वः॑ । दक्षि॑णा ।  ।  14 ( 58) 

TS 1.8.9.1  
बा॒र्.॒ह॒स्प॒त्यम् । च॒रुम् । निरिति॑ । व॒प॒ति॒ । ब्र॒ह्मणः॑ । गृ॒हे । शि॒ति॒पृ॒ष्ठ इति॑ शिति - पृ॒ष्ठः । दक्षि॑णा । ऐ॒न्द्रम् । एका॑दशकपाल॒मित्येका॑दश-क॒पा॒ल॒म् । रा॒ज॒न्य॑स्य । गृ॒हे । ऋ॒ष॒भः । दक्षि॑णा । आ॒दि॒त्यम् । च॒रुम् । महि॑ष्यै । गृ॒हे । धे॒नुः । दक्षि॑णा । नै॒र॒.ऋ॒तमिति॑ नैः-ऋ॒तम् । च॒रुम् । प॒रि॒वृ॒क्त्या॑ इति॑ परि-वृ॒क्त्यै᳚ । गृ॒हे । कृ॒ष्णाना᳚म् । व्री॒ही॒णाम् । न॒खनि॑र्भिन्न॒मिति॑ न॒ख-नि॒र्भि॒न्न॒म् । कृ॒ष्णा । कू॒टा । दक्षि॑णा । आ॒ग्ने॒यम् । अ॒ष्टाक॑पाल॒मित्य॒ष्टा - क॒पा॒ल॒म् । से॒ना॒न्य॑ इति॑ सेना - न्यः॑ । गृ॒हे । हिर॑ण्यम् । दक्षि॑णा । वा॒रु॒णम् । दश॑कपाल॒मिति॒ दश॑-क॒पा॒ल॒म् । सू॒तस्य॑ । गृ॒हे । म॒हानि॑रष्ट॒ इति॑ म॒हा-नि॒र॒ष्टः॒ । दक्षि॑णा । मा॒रु॒तम् । स॒प्तक॑पाल॒मिति॑ स॒प्त - क॒पा॒ल॒म् । ग्रा॒म॒ण्य॑ इति॑ ग्राम - न्यः॑ । गृ॒हे । पृश्ञिः॑ । दक्षि॑णा । सा॒वि॒त्रम् । द्वाद॑शकपाल॒मिति॒ द्वाद॑श - क॒पा॒ल॒म् ।  15 ( 50) 

TS 1.8.9.2  
क्ष॒त्तुः । गृ॒हे । उ॒प॒द्ध्व॒स्त इत्यु॑प - ध्व॒स्तः । दक्षि॑णा । आ॒श्वि॒नम् । द्वि॒क॒पा॒लमिति॑ द्वि - क॒पा॒लम् । स॒ङ्ग्र॒ही॒तुरिति॑ सं-ग्र॒ही॒तुः । गृ॒हे । स॒वा॒त्या॑विति॑ स - वा॒त्यौ᳚ । दक्षि॑णा । पौ॒ष्णम् । च॒रुम् । भा॒ग॒दु॒घस्येति॑ भाग - दु॒घस्य॑ । गृ॒हे । श्या॒मः । दक्षि॑णा । रौ॒द्रम् । गा॒वी॒धु॒कम् । च॒रुम् । अ॒क्षा॒वा॒पस्येत्य॑क्ष - आ॒वा॒पस्य॑ । गृ॒हे । श॒बलः॑ । उद्वा॑र॒ इत्युत् - वा॒रः॒ । दक्षि॑णा । इन्द्रा॑य । सु॒त्रांण॒ इति॑ सु - त्रांणे᳚ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । प्रति॑ । निरिति॑ । व॒प॒ति॒ । इन्द्रा॑य । अꣳ॒॒हो॒मुच॒ इत्यꣳ॑हः-मुचे᳚ । अ॒यम् । नः॒ । राजा᳚ । वृ॒त्र॒हेति॑ वृत्र-हा । राजा᳚ । भू॒त्वा । वृ॒त्रम् । व॒द्ध्या॒त् । मै॒त्रा॒बा॒र्.॒ह॒स्प॒त्यमिति॑ मैत्रा-बा॒र्.॒ह॒स्प॒त्यम् । भ॒व॒ति॒ । श्वे॒तायै᳚ । श्वे॒तव॑थ्साया॒ इति॑ श्वे॒त-व॒थ्सा॒यै॒ । दु॒ग्धे । स्व॒यं॒मू॒र्त इति॑ स्वयम्-मू॒र्ते । स्व॒यं॒म॒थि॒त इति॑ स्वयं - म॒थि॒ते । आज्ये᳚ । आश्व॑त्थे ।  16 ( 50) 

TS 1.8.9.3  
पात्रे᳚ । चतु॑स्स्रक्ता॒विति॒ चतुः॑ - स्र॒क्तौ॒ । स्व॒य॒म॒व॒प॒न्नाया॒ इति॑ स्वयं-अ॒व॒प॒न्नायै᳚ । शाखा॑यै । क॒र्णान् । च॒ । अक॑र्णान् । च॒ । त॒ण्डु॒लान् । वीति॑ । चि॒नु॒या॒त् । ये । क॒र्णाः । सः । पय॑सि । बा॒र्.॒ह॒स्प॒त्यः । ये । अक॑र्णाः । सः । आज्ये᳚ । मै॒त्रः । स्व॒यं॒कृ॒तेति॑ स्वयम् - कृ॒ता । वेदिः॑ । भ॒व॒ति॒ । स्व॒य॒न्दि॒नमिति॑ स्वयं - दि॒नम् । ब॒र्॒.हिः । स्व॒यं॒कृ॒त इति॑ स्वयं - कृ॒तः । इ॒द्ध्मः । सा । ए॒व । श्वे॒ता । श्वे॒तव॒थ्सेति॑ श्वे॒त - व॒थ्सा॒ । दक्षि॑णा ।  ।  17 ( 33) 

TS 1.8.10.1  
अ॒ग्नये᳚ । गृ॒हप॑तय॒ इति॑ गृ॒ह - प॒त॒ये॒ । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒प॒ति॒ । कृ॒ष्णाना᳚म् । व्री॒ही॒णाम् । सोमा॑य । वन॒स्पत॑ये । श्या॒मा॒कम् । च॒रुम् । स॒वि॒त्रे । स॒त्यप्र॑सवा॒येति॑ स॒त्य - प्र॒स॒वा॒य॒ । पु॒रो॒डाश᳚म् । द्वाद॑शकपाल॒मिति॒ द्वाद॑श - क॒पा॒ल॒म् । आ॒शू॒नाम् । व्री॒ही॒णाम् । रु॒द्राय॑ । प॒शु॒पत॑य॒ इति॑ पशु - पत॑ये । गा॒वी॒धु॒कम् । च॒रुम् । बृह॒स्पत॑ये । वा॒चः । पत॑ये । नै॒वा॒रम् । च॒रुम् । इन्द्रा॑य । ज्ये॒ष्ठाय॑ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । म॒हाव्री॑हीणा॒मिति॑ म॒हा-व्री॒ही॒णा॒म् । मि॒त्राय॑ । स॒त्याय॑ । आं॒बाना᳚म् । च॒रुम् । वरु॑णाय । धर्म॑पतय॒ इति॒ धर्म॑ - प॒त॒ये॒ । य॒व॒मय॒मिति॑ यव - मय᳚म् । च॒रुम् । स॒वि॒ता । त्वा॒ । प्र॒स॒वाना॒मिति॑ प्र - स॒वाना᳚म् । सु॒व॒ता॒म् । अ॒ग्निः । गृ॒हप॑तीना॒मिति॑ गृ॒ह - प॒ती॒ना॒म् । सोमः॑ । वन॒स्पती॑नाम् । रु॒द्रः । प॒शू॒नाम् ।  18 ( 50) 

TS 1.8.10.2  
बृह॒स्पतिः॑ । वा॒चाम् । इन्द्रः॑ । ज्ये॒ष्ठाना᳚म् । मि॒त्रः । स॒त्याना᳚म् । वरु॑णः । धर्म॑पतीना॒मिति॒ धर्म॑ - प॒ती॒ना॒म् । ये । दे॒वाः॒ । दे॒व॒सुव॒ इति॑ देव - सुवः॑ । स्थ । ते । इ॒मम् । आ॒मु॒ष्या॒य॒णम् । अ॒न॒मि॒त्राय॑ । सु॒व॒द्ध्व॒म् । म॒ह॒ते । क्ष॒त्राय॑ । म॒ह॒ते । आधि॑पत्या॒येत्याधि॑-प॒त्या॒य॒ । म॒ह॒ते । जान॑राज्या॒येति॒ जान॑-रा॒ज्या॒य॒ । ए॒षः । वः॒ । भ॒र॒ताः॒ । राजा᳚ । सोमः॑ । अ॒स्माक᳚म् । ब्रा॒ह्म॒णाना᳚म् । राजा᳚ । प्रतीति॑ । त्यत् । नाम॑ । रा॒ज्यम् । अ॒धा॒यि॒ । स्वाम् । त॒नुव᳚म् । वरु॑णः । अ॒शि॒श्रे॒त् । शुचेः᳚ । मि॒त्रस्य॑ । व्रत्याः᳚ । अ॒भू॒म॒ । अम॑न्महि । म॒ह॒तः । ऋ॒तस्य॑ । नाम॑ । सर्वे᳚ । व्राताः᳚ ( ) । वरु॑णस्य । अ॒भू॒व॒न्न् । वीति॑ । मि॒त्रः । एवैः᳚ । अरा॑तिम् । अ॒ता॒री॒त् । असू॑षुदन्त । य॒ज्ञियाः᳚ । ऋ॒तेन॑ । वीति॑ । उ॒ । त्रि॒तः । ज॒रि॒माण᳚म् । नः॒ । आ॒न॒ट् । विष्णोः᳚ । क्रमः॑ । अ॒सि॒ । विष्णोः᳚ । क्रा॒न्तम् । अ॒सि॒ । विष्णोः᳚ । विक्रा᳚न्त॒मिति॒ वि - क्रा॒न्त॒म् । अ॒सि॒ ।  ।  19 ( 75) 

TS 1.8.11.1  
अ॒र्थेत॒ इत्य॑र्थ-इतः॑ । स्थ॒ । अ॒पाम् । पतिः॑ । अ॒सि॒ । वृषा᳚ । अ॒सि॒ । ऊ॒र्मिः । वृ॒ष॒से॒न इति॑ वृष-से॒नः । अ॒सि॒ । व्र॒ज॒क्षित॒ इति॑ व्रज-क्षितः॑ । स्थ॒ । म॒रुता᳚म् । ओजः॑ । स्थ॒ । सूर्य॑वर्चस॒ इति॒ सूर्य॑ - व॒र्च॒सः॒ । स्थ॒ । सूर्य॑त्वचस॒ इति॒ सूर्य॑ - त्व॒च॒सः॒ । स्थ॒ । मान्दाः᳚ । स्थ॒ । वाशाः᳚ । स्थ॒ । शक्व॑रीः । स्थ॒ । वि॒श्व॒भृत॒ इति॑ विश्व - भृतः॑ । स्थ॒ । ज॒न॒भृत॒ इति॑ जन-भृतः॑ । स्थ॒ । अ॒ग्नेः । ते॒ज॒स्याः᳚ । स्थ॒ । अ॒पाम् । ओष॑धीनाम् । रसः॑ । स्थ॒ । अ॒पः । दे॒वीः । मधु॑मती॒रिति॒ मधु॑ - म॒तीः॒ । अ॒गृ॒ह्ण॒न्न् । ऊर्ज॑स्वतीः । रा॒ज॒सूया॒येति॑ राज - सूया॑य । चिता॑नाः ।  । याभिः॑ । मि॒त्रावरु॑णा॒विति॑ मि॒त्रा-वरु॑णौ । अ॒भ्यषि॑ञ्च॒न्नित्य॑भि-असि॑ञ्चन्न् । याभिः॑ । इन्द्र᳚म् । अन॑यन्न् । अतीति॑ ( ) । अरा॑तीः ।  । रा॒ष्ट्र॒दा इति॑ राष्ट्र-दाः । स्थ॒ । रा॒ष्ट्रम् । द॒त्त॒ । स्वाहा᳚ । रा॒ष्ट्र॒दा इति॑ राष्ट्र - दाः । स्थ॒ । रा॒ष्ट्रम् । अ॒मुष्मै᳚ । द॒त्त॒ ।  ।  20 ( 61) 

TS 1.8.12.1  
देवीः᳚ । आ॒पः॒ । समिति॑ । मधु॑मती॒रिति॒ मधु॑- म॒तीः॒ । मधु॑मतीभि॒रिति॒ मधु॑-म॒ती॒भिः॒ । सृ॒ज्य॒द्ध्व॒म् । महि॑ । वर्चः॑ । क्ष॒त्रिया॑य । व॒न्वा॒नाः । अना॑धृष्टा॒ इत्यना᳚-धृ॒ष्टाः॒ । सी॒द॒त॒ । ऊर्ज॑स्वतीः । महि॑ । वर्चः॑ । क्ष॒त्रिया॑य । दध॑तीः । अनि॑भृष्ट॒मित्यनि॑-भृ॒ष्ट॒म् । अ॒सि॒ । वा॒चः । बन्धुः॑ । त॒पो॒जा इति॑ तपः - जाः । सोम॑स्य । दा॒त्रम् । अ॒सि॒ । शु॒क्राः । वः॒ । शु॒क्रेण॑ । उदिति॑ । पु॒ना॒मि॒ । च॒न्द्राः । च॒न्द्रेण॑ । अ॒मृताः᳚ । अ॒मृते॑न । स्वाहा᳚ । रा॒ज॒सूया॒येति॑ राज - सूया॑य । चिता॑नाः ।  । स॒ध॒माद॒ इति॑ सध-मादः॑ । द्यु॒म्निनीः᳚ । ऊर्जः॑ । ए॒ताः । अनि॑भृष्टा॒ इत्यनि॑-भृ॒ष्टाः॒ । अ॒प॒स्युवः॑ । वसा॑नः ।  । प॒स्त्या॑सु । च॒क्रे॒ । वरु॑णः । स॒धस्थ॒मिति॑ स॒ध - स्थ॒म् । अ॒पाम् । शिशुः॑ ।  21 ( 50) 

TS 1.8.12.2  
मा॒तृत॑मा॒स्विति॑ मा॒तृ - त॒मा॒सु॒ । अ॒न्तः ।  । क्ष॒त्रस्य॑ । उल्ब᳚म् । अ॒सि॒ । क्ष॒त्रस्य॑ । योनिः॑ । अ॒सि॒ । आवि॑न्नः । अ॒ग्निः । गृ॒हप॑ति॒रिति॑ गृ॒ह-प॒तिः॒ । आवि॑न्नः । इन्द्रः॑ । वृ॒द्धश्र॑वा॒ इति॑ वृ॒द्ध-श्र॒वाः॒ । आवि॑न्नः । पू॒षा । वि॒श्ववे॑दा॒ इति॑ वि॒श्व - वे॒दाः॒ । आवि॑न्नौ । मि॒त्रावरु॑णा॒विति॑ मि॒त्रा - वरु॑णौ । ऋ॒ता॒वृधा॒वित्यृ॑त-वृधौ᳚ । आवि॑न्ने॒ इति॑ । द्यावा॑पृथि॒वी इति॒ द्यावा᳚ - पृ॒थि॒वी । धृ॒तव्र॑ते॒ इति॑ धृ॒त - व्र॒ते॒ । आवि॑न्ना । दे॒वी । अदि॑तिः । वि॒श्व॒रू॒पीति॑ विश्व-रू॒पी । आवि॑न्नः । अ॒यम् । अ॒सौ । आ॒मु॒ष्या॒य॒णः । अ॒स्याम् । वि॒शि । अ॒स्मिन्न् । रा॒ष्ट्रे । म॒ह॒ते । क्ष॒त्राय॑ । म॒ह॒ते । आधि॑पत्या॒येत्याधि॑-प॒त्या॒य॒ । म॒ह॒ते । जान॑राज्या॒येति॒ जान॑-रा॒ज्या॒य॒ । ए॒षः । वः॒ । भ॒र॒ताः॒ । राजा᳚ । सोमः॑ । अ॒स्माक᳚म् । ब्रा॒ह्म॒णाना᳚म् । राजा᳚ । इन्द्र॑स्य ।  22 ( 50) 

TS 1.8.12.3  
वज्रः॑ । अ॒सि॒ । वार्त्र॑घ्न॒ इति॒ वार्त्र॑ - घ्नः॒ । त्वया᳚ । अ॒यम् । वृ॒त्रम् । व॒द्ध्या॒त् । श॒त्रु॒बाध॑ना॒ इति॑ शत्रु-बाध॑नाः । स्थ॒ । पा॒त । मा॒ । प्र॒त्यञ्च᳚म् । पा॒त । मा॒ । ति॒र्यञ्च᳚म् । अ॒न्वञ्च᳚म् । मा॒ । पा॒त॒ । दि॒ग्भ्य इति॑ दिक्-भ्यः । मा॒ । पा॒त॒ । विश्वा᳚भ्यः । मा॒ । ना॒ष्ट्राभ्यः॑ । पा॒त॒ । हिर॑ण्यवर्णा॒विति॒ हिर॑ण्य - व॒र्णौ॒ । उ॒षसा᳚म् । वि॒रो॒क इति॑ वि - रो॒के । अय॑स्स्थूणा॒वित्ययः॑ - स्थू॒णौ॒ । उदि॑ता॒वित्युत् - इ॒तौ॒ । सूर्य॑स्य । एति॑ । रो॒ह॒त॒म् । व॒रु॒ण॒ । मि॒त्र॒ । गर्त᳚म् । ततः॑ । च॒क्षा॒था॒म् । अदि॑तिम् । दिति᳚म् । च॒ ।  ।  23 ( 41) 

TS 1.8.13.1  
स॒मिध॒मिति॑ सं-इध᳚म् । एति॑ । ति॒ष्ठ॒ । गा॒य॒त्री । त्वा॒ । छन्द॑साम् । अ॒व॒तु॒ । त्रि॒वृदिति॑ त्रि-वृत् । स्तोमः॑ । र॒थ॒न्त॒रमिति॑ रथं-त॒रम् । साम॑ । अ॒ग्निः । दे॒वता᳚ । ब्रह्म॑ । द्रवि॑णम् । उ॒ग्राम् । एति॑ । ति॒ष्ठ॒ । त्रि॒ष्टुप् । त्वा॒ । छन्द॑साम् । अ॒व॒तु॒ । प॒ञ्च॒द॒श इति॑ पञ्च-द॒शः । स्तोमः॑ । बृ॒हत् । साम॑ । इन्द्रः॑ । दे॒वता᳚ । क्ष॒त्रम् । द्रवि॑णम् । वि॒राज॒मिति॑ वि-राज᳚म् । एति॑ । ति॒ष्ठ॒ । जग॑ती । त्वा॒ । छन्द॑साम् । अ॒व॒तु॒ । स॒प्त॒द॒श इति॑ सप्त-द॒शः । स्तोमः॑ । वै॒रू॒पम् । साम॑ । म॒रुतः॑ । दे॒वता᳚ । विट् । द्रवि॑णम् । उदी॑चीम् । एति॑ । ति॒ष्ठ॒ । अ॒नु॒ष्टुबित्य॑नु - स्तुप् । त्वा॒ ।  24 ( 50) 

TS 1.8.13.2  
छन्द॑साम् । अ॒व॒तु॒ । ए॒क॒विꣳ॒॒श इत्ये॑क-विꣳ॒॒शः । स्तोमः॑ । वै॒रा॒जम् । साम॑ । मि॒त्रावरु॑णा॒विति॑ मि॒त्रा - वरु॑णौ । दे॒वता᳚ । बल᳚म् । द्रवि॑णम् । ऊ॒र्द्ध्वाम् । एति॑ । ति॒ष्ठ॒ । प॒ङ्क्तिः । त्वा॒ । छन्द॑साम् । अ॒व॒तु॒ । त्रि॒ण॒व॒त्र॒य॒स्त्रिꣳ॒॒शाविति॑ त्रिणव - त्र॒य॒स्त्रिꣳ॒॒शौ । स्तोमौ᳚ । शा॒क्व॒र॒रै॒व॒ते इति॑ शाक्वर-रै॒व॒ते । साम॑नी॒ इति॑ । बृह॒स्पतिः॑ । दे॒वता᳚ । वर्चः॑ । द्रवि॑णम् । ई॒दृङ् । च॒ । अ॒न्या॒दृङ् । च॒ । ए॒ता॒दृङ् । च॒ । प्र॒ति॒दृङ्ङिति॑ प्रति - दृङ् । च॒ । मि॒तः । च॒ । संमि॑त॒ इति॒ सं - मि॒तः॒ । च॒ । सभ॑रा॒ इति॒ स - भ॒राः॒ ।  । शु॒क्रज्यो॑ति॒रिति॑ शु॒क्र - ज्यो॒तिः॒ । च॒ । चि॒त्रज्यो॑ति॒रिति॑ चि॒त्र - ज्यो॒तिः॒ । च॒ । स॒त्यज्यो॑ति॒रिति॑ स॒त्य - ज्यो॒तिः॒ । च॒ । ज्योति॑ष्मान् । च॒ । स॒त्यः । च॒ । ऋ॒त॒पा इत्यृ॑त - पाः । च॒ ।  25 ( 50) 

TS 1.8.13.3  
अत्यꣳ॑हा॒ इत्यति॑-अꣳ॒॒हाः॒ ।  । अ॒ग्नये᳚ । स्वाहा᳚ । सोमा॑य । स्वाहा᳚ । स॒वि॒त्रे । स्वाहा᳚ । सर॑स्वत्यै । स्वाहा᳚ । पू॒ष्णे । स्वाहा᳚ । बृह॒स्पत॑ये । स्वाहा᳚ । इन्द्रा॑य । स्वाहा᳚ । घोषा॑य । स्वाहा᳚ । श्लोका॑य । स्वाहा᳚ । अꣳशा॑य । स्वाहा᳚ । भगा॑य । स्वाहा᳚ । क्षेत्र॑स्य । पत॑ये । स्वाहा᳚ । पृ॒थि॒व्यै । स्वाहा᳚ । अ॒न्तरि॑क्षाय । स्वाहा᳚ । दि॒वे । स्वाहा᳚ । सूर्या॑य । स्वाहा᳚ । च॒न्द्रम॑से । स्वाहा᳚ । नक्ष॑त्रेभ्यः । स्वाहा᳚ । अ॒द्भ्य इत्य॑त्-भ्यः । स्वाहा᳚ । ओष॑धीभ्य॒ इत्योष॑धि-भ्यः॒ । स्वाहा᳚ । वन॒स्पति॑भ्य॒ इति॒ वन॒स्पति॑-भ्यः॒ । स्वाहा᳚ । च॒रा॒च॒रेभ्यः॑ । स्वाहा᳚ । प॒रि॒प्ल॒वेभ्य॒ इति॑ परि - प्ल॒वेभ्यः॑ । स्वाहा᳚ । स॒री॒सृ॒पेभ्यः॑ । स्वाहा᳚ ( ) ।  ।  26 ( 50) 

TS 1.8.14.1  
सोम॑स्य । त्विषिः॑ । अ॒सि॒ । तव॑ । इ॒व॒ । मे॒ । त्विषिः॑ । भू॒या॒त् । अ॒मृत᳚म् । अ॒सि॒ । मृ॒त्योः । मा॒ । पा॒हि॒ । दि॒द्योत् । मा॒ । पा॒हि॒ । अवे᳚ष्टा॒ इत्यव॑-इ॒ष्टाः॒ । द॒न्द॒शूकाः᳚ । निर॑स्त॒मिति॒ निः-अ॒स्त॒म् । नमु॑चेः । शिरः॑ ।  । सोमः॑ । राजा᳚ । वरु॑णः । दे॒वाः । ध॒र्म॒सुव॒ इति॑ धर्म-सुवः॑ । च॒ । ये ।  । ते । ते॒ । वाच᳚म् । सु॒व॒न्ता॒म् । ते । ते॒ । प्रा॒णमिति॑ प्र-अ॒नम् । सु॒व॒न्ता॒म् । ते । ते॒ । चक्षुः॑ । सु॒व॒न्ता॒म् । ते । ते॒ । श्रोत्र᳚म् । सु॒व॒न्ता॒म् । सोम॑स्य । त्वा॒ । द्यु॒म्नेन॑ । अ॒भीति॑ । सि॒ञ्चा॒मि॒ । अ॒ग्नेः ।  27 ( 50) 

TS 1.8.14.2  
तेज॑सा । सूर्य॑स्य । वर्च॑सा । इन्द्र॑स्य । इ॒न्द्रि॒येण॑ । मि॒त्रावरु॑णयो॒रिति॑ मि॒त्रा - वरु॑णयोः । वी॒र्ये॑ण । म॒रुता᳚म् । ओज॑सा । क्ष॒त्राणा᳚म् । क्ष॒त्रप॑ति॒रिति॑ क्ष॒त्र - प॒तिः॒ । अ॒सि॒ । अतीति॑ । दि॒वः । पा॒हि॒ । स॒माव॑वृत्र॒न्निति॑ सं - आव॑वृत्रन्न् । अ॒ध॒राक् । उदी॑चीः । अहि᳚म् । बु॒द्ध्निय᳚म् । अन्विति॑॑ । स॒ञ्चर॑न्ती॒रिति॑ सं-चर॑न्तीः । ताः । पर्व॑तस्य । वृ॒ष॒भस्य॑ । पृ॒ष्ठे । नावः॑ । च॒र॒न्ति॒ । स्व॒सिच॒ इति॑ स्व-सिचः॑ । इ॒या॒नाः ।  । रुद्र॑ । यत् । ते॒ । क्रयि॑ । पर᳚म् । नाम॑ । तस्मै᳚ । हु॒तम् । अ॒सि॒ । य॒मेष्ट॒मिति॑ य॒म - इ॒ष्ट॒म् । अ॒सि॒ ।  । प्रजा॑पत॒ इति॒ प्रजा᳚-प॒ते॒ । न । त्वत् । ए॒तानि॑ । अ॒न्यः । विश्वा᳚ । जा॒तानि॑ । परीति॑ । ता ( ) । ब॒भू॒व॒ ।  । यत्का॑मा॒ इति॒ यत् - का॒माः॒ । ते॒ । जु॒हु॒मः । तत् । नः॒ । अ॒स्तु॒ । व॒यम् । स्या॒म॒ । पत॑यः । र॒यी॒णाम् ।  ।  28 ( 61) 

TS 1.8.15.1  
इन्द्र॑स्य । वज्रः॑ । अ॒सि॒ । वार्त्र॑घ्न॒ इति॒ वार्त्र॑-घ्नः॒ । त्वया᳚ । अ॒यम् । वृ॒त्रम् । व॒द्ध्या॒त् । मि॒त्रावरु॑णयो॒रिति॑ मि॒त्रा - वरु॑णयोः । त्वा॒ । प्र॒शा॒स्त्रोरिति॑ प्र-शा॒स्त्रोः । प्र॒शिषेति॑ प्र-शिषा᳚ । यु॒न॒ज्मि॒ । य॒ज्ञस्य॑ । योगे॑न । विष्णोः᳚ । क्रमः॑ । अ॒सि॒ । विष्णोः᳚ । क्रा॒न्तम् । अ॒सि॒ । विष्णोः᳚ । विक्रा᳚न्त॒मिति॒ वि - क्रा॒न्त॒म् । अ॒सि॒ । म॒रुता᳚म् । प्र॒स॒व इति॑ प्र - स॒वे । जे॒ष॒म् । आ॒प्तम् । मनः॑ । समिति॑ । अ॒हम् । इ॒न्द्रि॒येण॑ । वी॒र्ये॑ण । प॒शू॒नाम् । म॒न्युः । अ॒सि॒ । तव॑ । इ॒व॒ । मे॒ । म॒न्युः । भू॒या॒त् । नमः॑ । मा॒त्रे । पृ॒थि॒व्यै । मा । अ॒हम् । मा॒तर᳚म् । पृ॒थि॒वीम् । हिꣳ॒॒सि॒ष॒म् । मा ।  29 ( 50) 

TS 1.8.15.2  
माम् । मा॒ता । पृ॒थि॒वी । हिꣳ॒॒सी॒त् । इय॑त् । अ॒सि॒ । आयुः॑ । अ॒सि॒ । आयुः॑ । मे॒ । धे॒हि॒ । ऊर्क् । अ॒सि॒ । ऊर्ज᳚म् । मे॒ । धे॒हि॒ । युङ् । अ॒सि॒ । वर्चः॑ । अ॒सि॒ । वर्चः॑ । मयि॑ । धे॒हि॒ । अ॒ग्नये᳚ । गृ॒हप॑तय॒ इति॑ गृ॒ह-प॒त॒ये॒ । स्वाहा᳚ । सोमा॑य । वन॒स्पत॑ये । स्वाहा᳚ । इन्द्र॑स्य । बला॑य । स्वाहा᳚ । म॒रुता᳚म् । ओज॑से । स्वाहा᳚ । हꣳ॒॒सः । शु॒चि॒षदिति॑ शुचि - सत् । वसुः॑ । अ॒न्त॒रि॒क्ष॒सदित्य॑न्तरिक्ष - सत् । होता᳚ । वे॒दि॒षदिति॑ वेदि - सत् । अति॑थिः । दु॒रो॒ण॒सदिति॑ दुरोण - सत् ।  । नृ॒षदिति॑ नृ - सत् । व॒र॒सदिति॑ वर - सत् । ऋ॒त॒सदित्यृ॑त -सत् । व्यो॒म॒सदिति॑ व्योम - सत् । अ॒ब्जा इत्य॑प् - जाः । गो॒जा इति॑ गो - जाः । ऋ॒त॒जा इत्यृ॑त-जाः ( ) । अ॒द्रि॒जा इत्य॑द्रि - जाः । ऋ॒तं । बृ॒हत् ।  ।  30 ( 53) 

TS 1.8.16.1  
मि॒त्रः । अ॒सि॒ । वरु॑णः । अ॒सि॒ । समिति॑ । अ॒हम् । विश्वैः᳚ । दे॒वैः । क्ष॒त्रस्य॑ । नाभिः॑ । अ॒सि॒ । क्ष॒त्रस्य॑ । योनिः॑ । अ॒सि॒ । स्यो॒नाम् । एति॑ । सी॒द॒ । सु॒षदा॒मिति॑ सु - सदा᳚म् । एति॑ । सी॒द॒ । मा । त्वा॒ । हिꣳ॒॒सी॒त् । मा । मा॒ । हिꣳ॒॒सी॒त् । नीति॑ । स॒सा॒द॒ । धृ॒तव्र॑त॒ इति॑ धृ॒त - व्र॒तः॒ । वरु॑णः । प॒स्त्या॑सु । एति॑ । साम्रा᳚ज्या॒येति॒ सां-रा॒ज्या॒य॒ । सु॒क्रतु॒रिति॑ सु- क्रतुः॑ । ब्रह्मा(3)न् । त्वम् । रा॒ज॒न्न् । ब्र॒ह्मा । अ॒सि॒ । स॒वि॒ता । अ॒सि॒ । स॒त्यस॑व॒ इति॑ स॒त्य - स॒वः॒ । ब्रह्मा(3)न् । त्वम् । रा॒ज॒न्न् । ब्र॒ह्मा । अ॒सि॒ । इन्द्रः॑ । अ॒सि॒ । स॒त्यौजा॒ इति॑ स॒त्य - ओ॒जाः॒ ।  31 ( 50) 

TS 1.8.16.2  
ब्रह्मा(3)न् । त्वम् । रा॒ज॒न्न् । ब्र॒ह्मा । अ॒सि॒ । मि॒त्रः । अ॒सि॒ । सु॒शेव॒ इति॑ सु - शेवः॑ । ब्रह्मा(3)न् । त्वम् । रा॒ज॒न्न् । ब्र॒ह्मा । अ॒सि॒ । वरु॑णः । अ॒सि॒ । स॒त्यध॒र्मेति॑ स॒त्य - ध॒र्मा॒ । इन्द्र॑स्य । वज्रः॑ । अ॒सि॒ । वार्त्र॑घ्न॒ इति॒ वार्त्र॑ - घ्नः॒ । तेन॑ । मे॒ । र॒द्ध्य॒ । दिशः॑ । अ॒भीति॑ । अ॒यम् । राजा᳚ । अ॒भू॒त् । सुश्लो॒काॅ(4) इति॒ सु - श्लो॒काॅ(4) । सुम॑ङ्ग॒लाॅ(4) इति॒ सु - म॒ङ्ग॒लाॅ(4) । सत्य॑रा॒जा(3)निति॒ सत्य॑ - रा॒जा(3)न् ।  । अ॒पाम् । नप्त्रे᳚ । स्वाहा᳚ । ऊ॒र्जः । नप्त्रे᳚ । स्वाहा᳚ । अ॒ग्नये᳚ । गृ॒हप॑तय॒ इति॑ गृ॒ह - प॒त॒ये॒ । स्वाहा᳚ ।  ।  32 ( 40) 

TS 1.8.17.1  
आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म् । निरिति॑ । व॒प॒ति॒ । हिर॑ण्यम् । दक्षि॑णा । सा॒र॒स्व॒तम् । च॒रुम् । व॒थ्स॒त॒री । दक्षि॑णा । सा॒वि॒त्रम् । द्वाद॑शकपाल॒मिति॒ द्वाद॑श - क॒पा॒ल॒म् । उ॒प॒द्ध्व॒स्त इत्यु॑प - ध्व॒स्तः । दक्षि॑णा । पौ॒ष्णम् । च॒रुम् । श्या॒मः । दक्षि॑णा । बा॒र्.॒ह॒स्प॒त्यम् । च॒रुम् । शि॒ति॒पृ॒ष्ठ इति॑ शिति - पृ॒ष्ठः । दक्षि॑णा । ऐ॒न्द्रम् । एका॑दशकपाल॒मित्येका॑दश-क॒पा॒ल॒म् । ऋ॒ष॒भः । दक्षि॑णा । वा॒रु॒णम् । दश॑कपाल॒मिति॒ दश॑ - क॒पा॒ल॒म् । म॒हानि॑रष्ट॒ इति॑ म॒हा-नि॒र॒ष्टः॒ । दक्षि॑णा । सौ॒म्यम् । च॒रुम् । ब॒भ्रुः । दक्षि॑णा । त्वा॒ष्ट्रम् । अ॒ष्टाक॑पाल॒मित्य॒ष्टा - क॒पा॒ल॒म् । शु॒ण्ठः । दक्षि॑णा । वै॒ष्ण॒वम् । त्रि॒क॒पा॒लमिति॑ त्रि - क॒पा॒ल॒म् । वा॒म॒नः । दक्षि॑णा ।  ।  33 ( 42) 

TS 1.8.18.1  
स॒द्यः । दी॒क्ष॒य॒न्ति॒ । स॒द्यः । सोम᳚म् । क्री॒ण॒न्ति॒ । पु॒ण्ड॒रि॒स्र॒जाम् । प्रेति॑ । य॒च्छ॒ति॒ । द॒शभि॒रिति॑ द॒श-भिः॒ । व॒थ्स॒त॒रैः । सोम᳚म् । क्री॒णा॒ति॒ । द॒श॒पेय॒ इति॑ दश-पेयः॑ । भ॒व॒ति॒ । श॒तम् । ब्रा॒ह्म॒णाः । पि॒ब॒न्ति॒ । स॒प्त॒द॒शमिति॑ सप्त - द॒शम् । स्तो॒त्रम् । भ॒व॒ति॒ । प्रा॒का॒शौ । अ॒द्ध्व॒र्यवे᳚ । द॒दा॒ति॒ । स्रज᳚म् । उ॒द्गा॒त्र इत्यु॑त्-गा॒त्रे । रु॒क्मम् । होत्रे᳚ । अश्व᳚म् । प्र॒स्तो॒तृ॒प्र॒ति॒ह॒र्तृभ्या॒मिति॑ प्रस्तोतृप्रतिह॒र्तृ-भ्यां॒ । द्वाद॑श । प॒ष्ठौ॒हीः । ब्र॒ह्मणे᳚ । व॒शाम् । मै॒त्रा॒व॒रु॒णायेति॑ मैत्रा - व॒रु॒णाय॑ । ऋ॒ष॒भम् । ब्रा॒ह्म॒णा॒च्छꣳ॒॒सिने᳚ । वास॑सी॒ इति॑ । ने॒ष्टा॒पो॒तृभ्या॒मिति॑ नेष्टापो॒तृ - भ्या॒म् । स्थूरि॑ । य॒वा॒चि॒तमिति॑ यव - आ॒चि॒तम् । अ॒च्छा॒वा॒काय॑ । अ॒न॒ड्वाह᳚म् । अ॒ग्नीध॒ इत्य॑ग्नि - इधे᳚ । भा॒र्ग॒वः । होता᳚ । भ॒व॒ति॒ । श्रा॒य॒न्तीय᳚म् । ब्र॒ह्म॒सा॒ममिति॑ ब्रह्म - सा॒मम् । भ॒व॒ति॒ । वा॒र॒व॒न्तीय॒मिति॑ वार - व॒न्तीय᳚म् ( ) । अ॒ग्नि॒ष्टो॒म॒सा॒ममित्य॑ग्निष्टोम - सा॒मम् । सा॒र॒स्व॒तीः । अ॒पः । गृ॒ह्णा॒ति॒ ।  ।  34 ( 54) 

TS 1.8.19.1  
आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म् । निरिति॑ । व॒प॒ति॒ । हिर॑ण्यम् । दक्षि॑णा । ऐ॒न्द्रम् । एका॑दशकपाल॒मित्येका॑दश-क॒पा॒ल॒म् । ऋ॒ष॒भः । दक्षि॑णा । वै॒श्व॒दे॒वमिति॑ वैश्व-दे॒वम् । च॒रुम् । पि॒शङ्गी᳚ । प॒ष्ठौ॒ही । दक्षि॑णा । मै॒त्रा॒व॒रु॒णीमिति॑ मैत्रा-व॒रु॒णीम् । आ॒मिक्षा᳚म् । व॒शा । दक्षि॑णा । बा॒र्.॒ह॒स्प॒त्यम् । च॒रुम् । शि॒ति॒पृ॒ष्ठ इति॑ शिति-पृ॒ष्ठः । दक्षि॑णा । आ॒दि॒त्याम् । म॒ल्॒.हाम् । ग॒र्भिणी᳚म् । एति॑ । ल॒भ॒ते॒ । मा॒रु॒तीम् । पृश्ञि᳚म् । प॒ष्ठौ॒हीम् । अ॒श्विभ्या॒मित्य॒श्वि-भ्या॒म् । पू॒ष्णे । पु॒रो॒डाश᳚म् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒प॒ति॒ । सर॑स्वते । स॒त्य॒वाच॒ इति॑ सत्य - वाचे᳚ । च॒रुम् । स॒वि॒त्रे । स॒त्यप्र॑सवा॒येति॑ स॒त्य - प्र॒स॒वा॒य॒ । पु॒रो॒डाश᳚म् । द्वाद॑शकपाल॒मिति॒ द्वाद॑श - क॒पा॒ल॒म् । ति॒सृ॒ध॒न्वमिति॑ तिसृ - ध॒न्वम् । शु॒ष्क॒दृ॒तिरिति॑ शुष्क - दृ॒तिः । दक्षि॑णा ।  ।  35 ( 47) 

TS 1.8.20.1  
आ॒ग्ने॒यम् । अ॒ष्टाक॑पाल॒मित्य॒ष्टा-क॒पा॒ल॒म् । निरिति॑ । व॒प॒ति॒ । सौ॒म्यम् । च॒रुम् । सा॒वि॒त्रम् । द्वाद॑शकपाल॒मिति॒ द्वाद॑श-क॒पा॒ल॒म् । बा॒र्.॒ह॒स्प॒त्यम् । च॒रुम् । त्वा॒ष्ट्रम् । अ॒ष्टाक॑पाल॒मित्य॒ष्टा - क॒पा॒ल॒म् । वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । दक्षि॑णः । र॒थ॒वा॒ह॒न॒वा॒ह इति॑ रथवाहन-वा॒हः । दक्षि॑णा । सा॒र॒स्व॒तम् । च॒रुम् । निरिति॑ । व॒प॒ति॒ । पौ॒ष्णम् । च॒रुम् । मै॒त्रम् । च॒रुम् । वा॒रु॒णम् । च॒रुम् । क्षै॒त्र॒प॒त्यमिति॑ क्षैत्र - प॒त्यम् । च॒रुम् । आ॒दि॒त्यम् । च॒रुम् । उत्त॑र॒ इत्युत् - त॒रः॒ । र॒थ॒वा॒ह॒न॒वा॒ह इति॑ रथवाहन - वा॒हः । दक्षि॑णा ।  ।  36 ( 34) 

TS 1.8.21.1  
स्वा॒द्वीम् । त्वा॒ । स्वा॒दुना᳚ । ती॒व्राम् । ती॒व्रेण॑ । अ॒मृता᳚म् । अ॒मृते॑न । सृ॒जामि॑ । समिति॑ । सोमे॑न । सोमः॑ । अ॒सि॒ । अ॒श्विभ्या॒मित्य॒श्वि-भ्या॒म् । प॒च्य॒स्व॒ । सर॑स्वत्यै । प॒च्य॒स्व॒ । इन्द्रा॑य । सु॒त्रांण॒ इति॑ सु - त्रांणे᳚ । प॒च्य॒स्व॒ । पु॒नातु॑ । ते॒ । प॒रि॒स्रुत॒मिति॑ परि - स्रुत᳚म् । सोम᳚म् । सूर्य॑स्य । दु॒हि॒ता ।  । वारे॑ण । शश्व॑ता । तना᳚ ।  । वा॒युः । पू॒तः । प॒वित्रे॑ण । प्र॒त्यङ् । सोमः॑ । अति॑द्रुत॒ इत्यति॑-द्रु॒तः॒ ।  । इन्द्र॑स्य । युज्यः॑ । सखा᳚ ।  । कु॒वित् । अ॒ङ्ग । यव॑मन्त॒ इति॒ यव॑-म॒न्तः॒ । यव᳚म् । चि॒त् । यथा᳚ । दान्ति॑ । अ॒नु॒पू॒र्वमित्य॑नु - पू॒र्वम् । वि॒यूयेति॑ वि - यूय॑ ।  । इ॒हेहेती॒ह - इ॒ह॒ । ए॒षा॒म् । कृ॒णु॒त॒ । भोज॑नानि ( ) । ये । ब॒र्॒.हिषः॑ । नमो॑वृक्ति॒मिति॒ नमः॑ - वृ॒क्ति॒म् । न । ज॒ग्मुः ।  । आ॒श्वि॒नम् । धू॒म्रम् । एति॑ । ल॒भ॒ते॒ । सा॒र॒स्व॒तम् । मे॒षम् । ऐ॒न्द्रम् । ऋ॒ष॒भम् । ऐ॒न्द्रम् । एका॑दशकपाल॒मित्येका॑दश-क॒पा॒ल॒म् । निरिति॑ । व॒प॒ति॒ । सा॒वि॒त्रम् । द्वाद॑शकपाल॒मिति॒ द्वाद॑श - क॒पा॒ल॒म् । वा॒रु॒णम् । दश॑कपाल॒मिति॒ दश॑ - क॒पा॒ल॒म् । सोम॑प्रतीका॒ इति॒ सोम॑ - प्र॒ती॒काः॒ । पि॒त॒रः॒ । तृ॒प्णु॒त॒ । वड॑बा । दक्षि॑णा ।  ।  37 ( 76) 

TS 1.8.22.1  
अग्ना॑विष्णू॒ इत्यग्ना᳚ - वि॒ष्णू॒ । महि॑ । तत् । वा॒म् । म॒हि॒त्वमिति॑ महि - त्वम् । वी॒तम् । घृ॒तस्य॑ । गुह्या॑नि । नाम॑ ।  । दमे॑दम॒ इति॒ दमे᳚-द॒मे॒ । स॒प्त । रत्ना᳚ । दधा॑ना । प्रतीति॑ । वा॒म् । जि॒ह्वा । घृ॒तम् । एति॑ । च॒र॒ण्ये॒त् ।  । अग्ना॑विष्णू॒ इत्यग्ना᳚-वि॒ष्णू॒ । महि॑ । धाम॑ । प्रि॒यम् । वा॒म् । वी॒थः । घृ॒तस्य॑ । गुह्या᳚ । जु॒षा॒णा ।  । दमे॑दम॒ इति॒ दमे᳚ - द॒मे॒ । सु॒ष्टु॒तीरिति॑ सु-स्तु॒तीः । वा॒वृ॒धा॒ना । प्रतीति॑ । वा॒म् । जि॒ह्वा । घृ॒तम् । उदिति॑ । च॒र॒ण्ये॒त् ।  । प्रेति॑ । नः॒ । दे॒वी । सर॑स्वती । वाजे॑भिः । वा॒जिनी॑व॒तीति॑ वा॒जिनी᳚ - व॒ती॒ ।  । धी॒नाम् । अ॒वि॒त्री । अ॒व॒तु॒ ।  । एति॑ । नः॒ । दि॒वः । बृ॒ह॒तः ।  38 ( 50) 

TS 1.8.22.2  
पर्व॑तात् । एति॑ । सर॑स्वती । य॒ज॒ता । ग॒न्तु॒ । य॒ज्ञम् ।  । हव᳚म् । दे॒वी । जु॒जु॒षा॒णा । घृ॒ताची᳚ । श॒ग्माम् । नः॒ । वाच᳚म् । उ॒श॒ती । शृ॒णो॒तु॒ ।  । बृह॑स्पते । जु॒षस्व॑ । नः॒ । ह॒व्यानि॑ । वि॒श्व॒दे॒व्येति॑ विश्व-दे॒व्य॒ ।  । रास्व॑ । रत्ना॑नि । दा॒शुषे᳚ ।  । ए॒वा । पि॒त्रे । वि॒श्वदे॑वा॒येति॑ वि॒श्व-दे॒वा॒य॒ । वृष्णे᳚ । य॒ज्ञैः । वि॒धे॒म॒ । नम॑सा । ह॒विर्भि॒रिति॑ ह॒विः - भिः॒ ।  । बृह॑स्पते । सु॒प्र॒जा इति॑ सु - प्र॒जाः । वी॒रव॑न्त॒ इति॑ वी॒र - व॒न्तः॒ । व॒यम् । स्या॒म॒ । पत॑यः । र॒यी॒णाम् ।  । बृह॑स्पते । अतीति॑ । यत् । अ॒र्यः । अर्.हा᳚त् । द्यु॒मदिति॑ द्यु - मत् । वि॒भातीति॑ वि - भाति॑ । क्रतु॑म॒दिति॒ क्रतु॑ - म॒त् । जने॑षु ।  । यत् । दी॒दय॑त् । शव॑सा ।  39 ( 50) 

TS 1.8.22.3  
ऋ॒त॒प्र॒जा॒तेत्यृ॑त-प्र॒जा॒त॒ । तत् । अ॒स्मासु॑ । द्रवि॑णम् । धे॒हि॒ । चि॒त्रम् ।  । एति॑ । नः॒ । मि॒त्रा॒व॒रु॒णेति॑ मित्रा-व॒रु॒णा॒ । घृ॒तैः । गव्यू॑तिम् । उ॒क्ष॒त॒म् ।  । मद्ध्वा᳚ । रजाꣳ॑सि । सु॒क्र॒तू॒ इति॑ सु-क्र॒तू॒ ।  । प्रेति॑ । बा॒हवा᳚ । सि॒सृ॒त॒म् । जी॒वसे᳚ । नः॒ । एति॑ । नः॒ । गव्यू॑तिम् । उ॒क्ष॒त॒म् । घृ॒तेन॑ ।  । एति॑ । नः॒ । जने᳚ । श्र॒व॒य॒त॒म् । यु॒वा॒ना॒ । श्रु॒तम् । मे॒ । मि॒त्रा॒व॒रु॒णेति॑ मित्रा - व॒रु॒णा॒ । हवा᳚ । इ॒मा ।  । अ॒ग्निम् । वः॒ । पू॒र्व्यम् । गि॒रा । दे॒वम् । ई॒डे॒ । वसू॑नाम् ।  । स॒प॒र्यन्तः॑ । पु॒रु॒प्रि॒यमिति॑ पुरु-प्रि॒यम् । मि॒त्रम् । न । क्षे॒त्र॒साध॑स॒मिति॑ क्षेत्र - साध॑सम् ।  । म॒क्षु । दे॒वव॑त॒ इति॑ दे॒व - व॒तः॒ । रथः॑ ।  40 ( 50) 

TS 1.8.22.4  
शूरः॑ । वा॒ । पृ॒थ्स्विति॑ पृत्-सु । कासु॑ । चि॒त् ।  । दे॒वाना᳚म् । यः । इत् । मनः॑ । यज॑मानः । इय॑क्षति । अ॒भीति॑ । इत् । अय॑ज्वनः । भु॒व॒त् ।  । न । य॒ज॒मा॒न॒ । रि॒ष्य॒सि॒ । न । सु॒न्वा॒न॒ । न । दे॒व॒यो॒ इति॑ देव-यो॒ ।  । अस॑त् । अत्र॑ । सु॒वीर्य॒मिति॑ सु - वीर्य᳚म् । उ॒त । त्यत् । आ॒श्वश्वि॑य॒मित्या॑शु-अश्वि॑यम् ।  । नकिः॑ । तम् । कर्म॑णा । न॒श॒त् । न । प्रेति॑ । यो॒ष॒त् । न । यो॒ष॒ति॒ ।  । उपेति॑ । क्ष॒र॒न्ति॒ । सिन्ध॑वः । म॒यो॒भुव॒ इति॑ मयः - भुवः॑ । ई॒जा॒नम् । च॒ । य॒क्ष्यमा॑णम् । च॒ । धे॒नवः॑ ।  । पृ॒णन्त᳚म् । च॒ । पपु॑रिम् । च॒ ।  41 ( 50) 

TS 1.8.22.5  
श्र॒व॒स्यवः॑ । घृ॒तस्य॑ । धाराः᳚ । उपेति॑ । य॒न्ति॒ । वि॒श्वतः॑ ।  । सोमा॑रु॒द्रेति॒ सोमा᳚-रु॒द्रा॒ । वीति॑ । वृ॒ह॒त॒म् । विषू॑चीम् । अमी॑वा । या । नः॒ । गय᳚म् । आ॒वि॒वेशेत्या᳚ - वि॒वेश॑ ।  । आ॒रे । बा॒धे॒था॒म् । निर्.ऋ॑ति॒मिति॒ निः - ऋ॒ति॒म् । प॒रा॒चैः । कृ॒तम् । चि॒त् । एनः॑ । प्रेति॑ । मु॒मु॒क्त॒म् । अ॒स्मत् ।  । सोमा॑रु॒द्रेति॒ सोमा᳚-रु॒द्रा॒ । यु॒वम् । ए॒तानि॑ । अ॒स्मे इति॑ । विश्वा᳚ । त॒नूषु॑ । भे॒ष॒जानि॑ । ध॒त्त॒म् । अवेति॑ । स्य॒त॒म् । मु॒ञ्चत᳚म् । यत् । नः॒ । अस्ति॑ । त॒नूषु॑ । ब॒द्धम् । कृ॒तम् । एनः॑ । अ॒स्मत् । सोमा॑पूष॒णेति॒ सोमा᳚ - पू॒ष॒णा॒ । जन॑ना । र॒यी॒णाम् । जन॑ना । दि॒वः । जन॑ना ( ) । पृ॒थि॒व्याः ।  । जा॒तौ । विश्व॑स्य । भुव॑नस्य । गो॒पौ । दे॒वाः । अ॒कृ॒ण्व॒न्न् । अ॒मृत॑स्य । नाभि᳚म् ।  । इ॒मौ । दे॒वौ । जाय॑मानौ । जु॒ष॒न्त॒ । इ॒मौ । तमाꣳ॑सि । गू॒ह॒ता॒म् । अजु॑ष्टा ।  । आ॒भ्याम् । इन्द्रः॑ । प॒क्वम् । आ॒मासु॑ । अ॒न्तः । सो॒मा॒पू॒षभ्या॒मिति॑ सोमापू॒ष - भ्या॒म् । ज॒न॒त् । उ॒स्रिया॑सु ।  ।  42 ( 75) 



</pre>
