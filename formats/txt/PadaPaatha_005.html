<head>
    <link rel="stylesheet" href="/krishnayajurveda/formats/css/vstyle.css">
</head>
<body>
<pre>
5       कृष्ण यजुर्वेदीय तैत्तिरीय संहितायां पञ्चमं काण्डं
5.1      पञ्चमकाण्डे प्रथमः प्रश्नः - उख्याग्निकथनं
TS 5.1.1.1  
सा॒वि॒त्राणि॑ । जु॒हो॒ति॒ । प्रसू᳚त्या॒ इति॒ प्र - सू॒त्यै॒ । च॒तु॒र्गृ॒ही॒तेनेति॑ चतुः - गृ॒ही॒तेन॑ । जु॒हो॒ति॒ । चतु॑ष्पाद॒ इति॒ चतुः॑-पा॒दः॒ । प॒शवः॑ । प॒शून् । ए॒व । अवेति॑ । रु॒न्धे॒ । चत॑स्रः । दिशः॑ । दि॒क्षु । ए॒व । प्रतीति॑ । ति॒ष्ठ॒ति॒ । छन्दाꣳ॑सि । दे॒वेभ्यः॑ । अपेति॑ । अ॒क्रा॒म॒न्न् । न । वः॒ । अ॒भा॒गानि॑ । ह॒व्यम् । व॒क्ष्या॒मः॒ । इति॑ । तेभ्यः॑ । ए॒तत् । च॒तु॒र्गृ॒ही॒तमिति॑ चतुः - गृ॒ही॒तम् । अ॒धा॒र॒य॒न्न् । पु॒रो॒नु॒वा॒क्या॑या॒ इति॑ पुरः - अ॒नु॒वा॒क्या॑यै । या॒ज्या॑यै । दे॒वता॑यै । व॒ष॒ट्का॒रायेति॑ वषट् - का॒राय॑ । यत् । च॒तु॒र्गृ॒ही॒तमिति॑ चतुः - गृ॒ही॒तम् । जु॒होति॑ । छन्दाꣳ॑सि । ए॒व । तत् । प्री॒णा॒ति॒ । तानि॑ । अ॒स्य॒ । प्री॒तानि॑ । दे॒वेभ्यः॑ । ह॒व्यम् । व॒ह॒न्ति॒ । यम् । का॒मये॑त ।  1 ( 50) 

TS 5.1.1.2  
पापी॑यान् । स्या॒त् । इति॑ । एकै॑क॒मित्येक᳚म् - ए॒क॒म् । तस्य॑ । जु॒हु॒या॒त् । आहु॑तीभि॒रित्याहु॑ति - भिः॒ । ए॒व । ए॒न॒म् । अपेति॑ । गृ॒ह्णा॒ति॒ । पापी॑यान् । भ॒व॒ति॒ । यम् । का॒मये॑त । वसी॑यान् । स्या॒त् । इति॑ । सर्वा॑णि । तस्य॑ । अ॒नु॒द्रुत्येत्य॑नु - द्रुत्य॑ । जु॒हु॒या॒त् । आहु॒त्येत्या - हु॒त्या॒ । ए॒व । ए॒न॒म् । अ॒भीति॑ । क्र॒म॒य॒ति॒ । वसी॑यान् । भ॒व॒ति॒ । अथो॒ इति॑ । य॒ज्ञस्य॑ । ए॒व । ए॒षा । अ॒भिक्रा᳚न्ति॒रित्य॒भि - क्रा॒न्तिः॒ । एति॑ । वै । ए॒षः । य॒ज्ञ॒मु॒खादिति॑ यज्ञ-मु॒खात् । ऋद्ध्याः᳚ । यः । अ॒ग्नेः । दे॒वता॑याः । एति॑ । अ॒ष्टौ । ए॒तानि॑ । सा॒वि॒त्राणि॑ । भ॒व॒न्ति॒ । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । गा॒य॒त्रः ।  2 ( 50) 

TS 5.1.1.3  
अ॒ग्निः । तेन॑ । ए॒व । य॒ज्ञ॒मु॒खादिति॑ यज्ञ - मु॒खात् । ऋद्ध्याः᳚ । अ॒ग्नेः । दे॒वता॑यै । न । ए॒ति॒ । अ॒ष्टौ । सा॒वि॒त्राणि॑ । भ॒व॒न्ति॒ । आहु॑ति॒रित्या - हु॒तिः॒ । न॒व॒मी । त्रि॒वृत॒मिति॑ त्रि - वृत᳚म् । ए॒व । य॒ज्ञ॒मु॒ख इति॑ यज्ञ - मु॒खे । वीति॑ । या॒त॒य॒ति॒ । यदि॑ । का॒मये॑त । छन्दाꣳ॑सि । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒ये॒य॒म् । इति॑ । ऋच᳚म् । अ॒न्त॒माम् । कु॒र्या॒त् । छन्दाꣳ॑सि । ए॒व । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒य॒ति॒ । यदि॑ । का॒मये॑त । यज॑मानम् । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒ये॒य॒म् । इति॑ । यजुः॑ । अ॒न्त॒मम् । कु॒र्या॒त् । यज॑मानम् । ए॒व । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒य॒ति॒ । ऋ॒चा । स्तोम᳚म् । समिति॑ । अ॒र्द्ध॒य॒ । इति॑ ।  3 ( 50) 

TS 5.1.1.4  
आ॒ह॒ । समृ॑द्ध्या॒ इति॒ सं - ऋ॒द्ध्यै॒ । च॒तुर्भि॒रिति॑ च॒तुः - भिः॒ । अभ्रि᳚म् । एति॑ । द॒त्ते॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । इति॑ । आ॒ह॒ । प्रसू᳚त्या॒ इति॒ प्र - सू॒त्यै॒ । अ॒ग्निः । दे॒वेभ्यः॑ । निला॑यत । सः । वेणु᳚म् । प्रेति॑ । अ॒वि॒श॒त् । सः । ए॒ताम् । ऊ॒तिम् । अनु॑ । समिति॑ । अ॒च॒र॒त् । यत् । वेणोः᳚ । सु॒षि॒रम् । सु॒षि॒रा । अभ्रिः॑ । भ॒व॒ति॒ । स॒यो॒नि॒त्वायेति॑ सयोनि - त्वाय॑ । सः । यत्र॑य॒त्रेति॒ यत्र॑ - य॒त्र॒ । अव॑सत् । तत् । कृ॒ष्णम् । अ॒भ॒व॒त् । क॒ल्मा॒षी । भ॒व॒ति॒ । रू॒पस॑मृद्ध्या॒ इति॑ रू॒प - स॒मृ॒द्ध्यै॒ । उ॒भ॒य॒तः॒ क्ष्णूरित्यु॑भयतः-क्ष्णूः । भ॒व॒ति॒ । इ॒तः । च॒ ( ) । अ॒मुतः॑ । च॒ । अ॒र्कस्य॑ । अव॑रुद्ध्या॒ इत्यव॑ - रु॒द्ध्यै॒ । व्या॒म॒मा॒त्रीति॑ व्याम - मा॒त्री । भ॒व॒ति॒ । ए॒ताव॑त् । वै । पुरु॑षे । वी॒र्य᳚म् । वी॒र्य॑सम्मि॒तेति॑ वी॒र्य॑ - स॒म्मि॒ता॒ । अप॑रिमि॒तेत्यप॑रि-मि॒ता॒ । भ॒व॒ति॒ । अप॑रिमित॒स्येत्यप॑रि - मि॒त॒स्य॒ । अव॑रुद्ध्या॒ इत्यव॑ - रु॒द्ध्यै॒ । यः । वन॒स्पती॑नाम् । फ॒ल॒ग्रहि॒रिति॑ फल - ग्रहिः॑ । सः । ए॒षा॒म् । वी॒र्या॑वा॒निति॑ वी॒र्य॑ - वा॒न् । फ॒ल॒ग्रहि॒रिति॑ फल - ग्रहिः॑ । वेणुः॑ । वै॒ण॒वी । भ॒व॒ति॒ । वी॒र्य॑स्य । अव॑रुद्ध्या॒ इत्यव॑ - रु॒द्ध्यै॒ ।  ।  4 ( 77) 

TS 5.1.2.1  
व्यृ॑द्ध॒मिति॒ वि - ऋ॒द्ध॒म् । वै । ए॒तत् । य॒ज्ञस्य॑ । यत् । अ॒य॒जुष्के॒णेत्य॑य॒जुः-के॒न॒ । क्रि॒यते᳚ । इ॒माम् । अ॒गृ॒भ्ण॒न्न् । र॒श॒नाम् । ऋ॒तस्य॑ । इति॑ । अ॒श्वा॒भि॒धानी॒मित्य॑श्व - अ॒भि॒धानी᳚म् । एति॑ । द॒त्ते॒ । यजु॑ष्कृत्या॒ इति॒ यजुः॑-कृ॒त्यै॒ । य॒ज्ञस्य॑ । समृ॑द्ध्या॒ इति॒ सं-ऋ॒द्ध्यै॒ । प्रतू᳚र्त॒मिति॒ प्र - तू॒र्त॒म् । वा॒जि॒न्न् । एति॑ । द्र॒व॒ । इति॑ । अश्व᳚म् । अ॒भीति॑ । द॒धा॒ति॒ । रू॒पम् । ए॒व । अ॒स्य॒ । ए॒तत् । म॒हि॒मान᳚म् । व्याच॑ष्ट॒ इति॑ वि - आच॑ष्टे । यु॒ञ्जाथा᳚म् । रास॑भम् । यु॒वम् । इति॑ । ग॒र्द॒भम् । अस॑ति । ए॒व । ग॒र्द॒भम् । प्रतीति॑ । स्था॒प॒य॒ति॒ । तस्मा᳚त् । अश्वा᳚त् । ग॒र्द॒भः । अस॑त्तर॒ इत्यस॑त् - त॒रः॒ । योगे॑योग॒ इति॒ योगे᳚ - यो॒गे॒ । त॒वस्त॑र॒मिति॑ त॒वः - त॒र॒म् । इति॑ । आ॒ह॒ ।  5 ( 50) 

TS 5.1.2.2  
योगे॑योग॒ इति॒ योगे᳚ - यो॒गे॒ । ए॒व । ए॒न॒म् । यु॒ङ्क्ते॒ । वाजे॑वाज॒ इति॒ वाजे᳚ - वा॒जे॒ । ह॒वा॒म॒हे॒ । इति॑ । आ॒ह॒ । अन्न᳚म् । वै । वाजः॑ । अन्न᳚म् । ए॒व । अवेति॑ । रु॒न्धे॒ । सखा॑यः । इन्द्र᳚म् । ऊ॒तये᳚ । इति॑ । आ॒ह॒ । इ॒न्द्रि॒यम् । ए॒व । अवेति॑ । रु॒न्धे॒ । अ॒ग्निः । दे॒वेभ्यः॑ । निला॑यत । तम् । प्र॒जाप॑ति॒रिति॑ प्र॒जा-प॒तिः॒ । अन्विति॑ । अ॒वि॒न्द॒त् । प्रा॒जा॒प॒त्य इति॑ प्राजा - प॒त्यः । अश्वः॑ । अश्वे॑न । समिति॑ । भ॒र॒ति॒ । अनु॑वित्त्या॒ इत्यनु॑ - वि॒त्त्यै॒ । पा॒प॒व॒स्य॒समिति॑ पाप - व॒स्य॒सम् । वै । ए॒तत् । क्रि॒य॒ते॒ । यत् । श्रेय॑सा । च॒ । पापी॑यसा । च॒ । स॒मा॒नम् । कर्म॑ । कु॒र्वन्ति॑ । पापी॑यान् ।  6 ( 50) 

TS 5.1.2.3  
हि । अश्वा᳚त् । ग॒र्द॒भः । अश्व᳚म् । पूर्व᳚म् । न॒य॒न्ति॒ । पा॒प॒व॒स्य॒सस्येति॑ पाप - व॒स्य॒सस्य॑ । व्यावृ॑त्त्या॒ इति॑ वि - आवृ॑त्त्यै । तस्मा᳚त् । श्रेयाꣳ॑सम् । पापी॑यान् । प॒श्चात् । अन्विति॑ । ए॒ति॒ । ब॒हुः । वै । भव॑तः । भ्रातृ॑व्यः । भव॑ति । इ॒व॒ । खलु॑ । वै । ए॒षः । यः । अ॒ग्निम् । चि॒नु॒ते । व॒ज्री । अश्वः॑ । प्र॒तूर्व॒न्निति॑ प्र - तूर्वन्न्॑ । एति॑ । इ॒हि॒ । अ॒व॒क्राम॒न्नित्य॑व - क्रामन्न्॑ । अश॑स्तीः । इति॑ । आ॒ह॒ । वज्रे॑ण । ए॒व । पा॒प्मान᳚म् । भ्रातृ॑व्यम् । अवेति॑ । क्रा॒म॒ति॒ । रु॒द्रस्य॑ । गाण॑पत्या॒दिति॒ गाण॑ - प॒त्या॒त् । इति॑ । आ॒ह॒ । रौ॒द्राः । वै । प॒शवः॑ । रु॒द्रात् । ए॒व ।  7 ( 50) 

TS 5.1.2.4  
प॒शून् । नि॒र्याच्येति॑ निः - याच्य॑ । आ॒त्मने᳚ । कर्म॑ । कु॒रु॒ते॒ । पू॒ष्णा । स॒युजेति॑ स-युजा᳚ । स॒ह । इति॑ । आ॒ह॒ । पू॒षा । वै । अद्ध्व॑नाम् । स॒न्ने॒तेति॑ सं - ने॒ता । सम॑ष्ट्या॒ इति॒ सं - अ॒ष्ट्यै॒ । पुरी॑षायतन॒ इति॒ पुरी॑ष - आ॒य॒त॒नः॒ । वै । ए॒षः । यत् । अ॒ग्निः । अङ्गि॑रसः । वै । ए॒तम् । अग्रे᳚ । दे॒वता॑नाम् । समिति॑ । अ॒भ॒र॒न्न् । पृ॒थि॒व्याः । स॒धस्था॒दिति॑ स॒ध - स्था॒त् । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । अच्छ॑ । इ॒हि॒ । इति॑ । आ॒ह॒ । साय॑तन॒मिति॒ स - आ॒य॒त॒न॒म् । ए॒व । ए॒न॒म् । दे॒वता॑भिः । समिति॑ । भ॒र॒ति॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । अच्छ॑ । इ॒मः॒ । इति॑ । आ॒ह॒ । येन॑ ।  8 ( 50) 

TS 5.1.2.5  
स॒ङ्गच्छ॑त॒ इति॑ सं - गच्छ॑ते । वाज᳚म् । ए॒व । अ॒स्य॒ । वृ॒ङ्क्ते॒ । प्र॒जाप॑तय॒ इति॑ प्र॒जा-प॒त॒ये॒ । प्र॒ति॒प्रोच्येति॑ प्रति - प्रोच्य॑ । अ॒ग्निः । सं॒भृत्य॒ इति॑ सं - भृत्यः॑ । इति॑ । आ॒हुः॒ । इ॒यम् । वै । प्र॒जाप॑ति॒रिति॑ प्र॒जा-प॒तिः॒ । तस्याः᳚ । ए॒तत् । श्रोत्र᳚म् । यत् । व॒ल्मीकः॑ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । भ॒रि॒ष्या॒मः॒ । इति॑ । व॒ल्मी॒क॒व॒पामिति॑ वल्मीक - व॒पाम् । उपेति॑ । ति॒ष्ठ॒ते॒ । सा॒क्षादिति॑ स-अ॒क्षात् । ए॒व । प्र॒जाप॑तय॒ इति॑ प्र॒जा - प॒त॒ये॒ । प्र॒ति॒प्रोच्येति॑ प्रति - प्रोच्य॑ । अ॒ग्निम् । समिति॑ । भ॒र॒ति॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । भ॒रा॒मः॒ । इति॑ । आ॒ह॒ । येन॑ । स॒ङ्गच्छ॑त॒ इति॑ सं-गच्छ॑ते । वाज᳚म् । ए॒व । अ॒स्य॒ । वृ॒ङ्क्ते॒ । अन्विति॑ । अ॒ग्निः । उ॒षसा᳚म् । अग्र᳚म् ।  9 ( 50) 

TS 5.1.2.6  
अ॒ख्य॒त् । इति॑ । आ॒ह॒ । अनु॑ख्यात्या॒ इत्यनु॑ - ख्या॒त्यै॒ । आ॒गत्येत्या᳚ - गत्य॑ । वा॒जी । अद्ध्व॑नः । आ॒क्रम्येत्या᳚ - क्रम्य॑ । वा॒जि॒न्न् । पृ॒थि॒वीम् । इति॑ । आ॒ह॒ । इ॒च्छति॑ । ए॒व । ए॒न॒म् । पूर्व॑या । वि॒न्दति॑ । उत्त॑र॒येत्युत् - त॒र॒या॒ । द्वाभ्या᳚म् । एति॑ । क्र॒म॒य॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । अनु॑रूपाभ्या॒मित्यनु॑ - रू॒पा॒भ्या॒म् । तस्मा᳚त् । अनु॑रूपा॒ इत्यनु॑-रू॒पाः॒ । प॒शवः॑ । प्रेति॑ । जा॒य॒न्ते॒ । द्यौः । ते॒ । पृ॒ष्ठम् । पृ॒थि॒वी । स॒धस्थ॒मिति॑ स॒ध - स्थ॒म् । इति॑ । आ॒ह॒ । ए॒भ्यः । वै । ए॒तम् । लो॒केभ्यः॑ । प्र॒जाप॑ति॒रिति॑ प्र॒जा - प॒तिः॒ । समिति॑ । ऐ॒र॒य॒त् । रू॒पम् । ए॒व । अ॒स्य॒ । ए॒तत् । म॒हि॒मान᳚म् । व्याच॑ष्ट॒ इति॑ वि - आच॑ष्टे । व॒ज्री । वै ( ) । ए॒षः । यत् । अश्वः॑ । द॒द्भिरिति॑ दत् - भिः । अ॒न्यतो॑दद्भ्य॒ इत्य॒न्यतो॑दत्-भ्यः॒ । भूयान्॑ । लोम॑भि॒रिति॒ लोम॑-भिः॒ । उ॒भ॒याद॑द्भ्य॒ इत्यु॑भ॒याद॑त् - भ्यः॒ । यम् । द्वि॒ष्यात् । तम् । अ॒ध॒स्प॒दमित्य॑धः - प॒दम् । ध्या॒ये॒त् । वज्रे॑ण । ए॒व । ए॒न॒म् । स्तृ॒णु॒ते॒ ।  ।  10 ( 67) 

TS 5.1.3.1  
उदिति॑ । क्रा॒म॒ । उदिति॑ । अ॒क्र॒मी॒त् । इति॑ । द्वाभ्या᳚म् । उदिति॑ । क्र॒म॒य॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । अनु॑रूपाभ्या॒मित्यनु॑-रू॒पा॒भ्या॒म् । तस्मा᳚त् । अनु॑रूपा॒ इत्यनु॑-रू॒पाः॒ । प॒शवः॑ । प्रेति॑ । जा॒य॒न्ते॒ । अ॒पः । उपेति॑ । सृ॒ज॒ति॒ । यत्र॑ । वै । आपः॑ । उ॒प॒गच्छ॒न्तीत्यु॑प - गच्छ॑न्ति । तत् । ओष॑धयः । प्रतीति॑ । ति॒ष्ठ॒न्ति॒ । ओष॑धीः । प्र॒ति॒तिष्ठ॑न्ती॒रिति॑ प्रति - तिष्ठ॑न्तीः । प॒शवः॑ । अनु॑ । प्रतीति॑ । ति॒ष्ठ॒न्ति॒ । प॒शून् । य॒ज्ञः । य॒ज्ञम् । यज॑मानः । यज॑मानम् । प्र॒जा इति॑ प्र-जाः । तस्मा᳚त् । अ॒पः । उपेति॑ । सृ॒ज॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । यत् । अ॒द्ध्व॒र्युः । अ॒न॒ग्नौ । आहु॑ति॒मित्या - हु॒ति॒म् । जु॒हु॒यात् । अ॒न्धः । अ॒द्ध्व॒र्युः ।  11 ( 50) 

TS 5.1.3.2  
स्या॒त् । रक्षाꣳ॑सि । य॒ज्ञम् । ह॒न्युः॒ । हिर॑ण्यम् । उ॒पास्येत्यु॑प - अस्य॑ । जु॒हो॒ति॒ । अ॒ग्नि॒वतीत्य॑ग्नि - वति॑ । ए॒व । जु॒हो॒ति॒ । न । अ॒न्धः । अ॒द्ध्व॒र्युः । भव॑ति । न । य॒ज्ञम् । रक्षाꣳ॑सि । घ्न॒न्ति॒ । जिघ॑र्मि । अ॒ग्निम् । मन॑सा । घृ॒तेन॑ । इति॑ । आ॒ह॒ । मन॑सा । हि । पुरु॑षः । य॒ज्ञम् । अ॒भि॒गच्छ॒तीत्य॑भि - गच्छ॑ति । प्र॒ति॒क्ष्यन्त॒मिति॑ प्रति - क्ष्यन्त᳚म् । भुव॑नानि । विश्वा᳚ । इति॑ । आ॒ह॒ । सर्व᳚म् । हि । ए॒षः । प्र॒त्यङ् । क्षेति॑ । पृ॒थुम् । ति॒र॒श्चा । वय॑सा । बृ॒हन्त᳚म् । इति॑ । आ॒ह॒ । अल्पः॑ । हि । ए॒षः । जा॒तः । म॒हान् ।  12 ( 50) 

TS 5.1.3.3  
भव॑ति । व्यचि॑ष्ठम् । अन्न᳚म् । र॒भ॒सम् । विदा॑नम् । इति॑ । आ॒ह॒ । अन्न᳚म् । ए॒व । अ॒स्मै॒ । स्व॒द॒य॒ति॒ । सर्व᳚म् । अ॒स्मै॒ । स्व॒द॒ते॒ । यः । ए॒वम् । वेद॑ । एति॑ । त्वा॒ । जि॒घ॒र्मि॒ । वच॑सा । घृ॒तेन॑ । इति॑ । आ॒ह॒ । तस्मा᳚त् । यत् । पुरु॑षः । मन॑सा । अ॒भि॒गच्छ॒तीत्य॑भि - गच्छ॑ति । तत् । वा॒चा । व॒द॒ति॒ । अ॒र॒क्षसा᳚ । इति॑ । आ॒ह॒ । रक्ष॑साम् । अप॑हत्या॒ इत्यप॑ - ह॒त्यै॒ । मर्य॑श्री॒रिति॒ मर्य॑ - श्रीः॒ । स्पृ॒ह॒यद्व॑र्ण॒ इति॑ स्पृह॒यत्-व॒र्णः॒ । अ॒ग्निः । इति॑ । आ॒ह॒ । अप॑चिति॒मित्यप॑-चि॒ति॒म् । ए॒व । अ॒स्मि॒न्न् । द॒धा॒ति॒ । अप॑चितिमा॒नित्यप॑चिति - मा॒न् । भ॒व॒ति॒ । यः । ए॒वम् ।  13 ( 50) 

TS 5.1.3.4  
वेद॑ । मन॑सा । तु । वै । ताम् । आप्तु᳚म् । अ॒र्॒.ह॒ति॒ । याम् । अ॒द्ध्व॒र्युः । अ॒न॒ग्नौ । आहु॑ति॒मित्या - हु॒ति॒म् । जु॒होति॑ । मन॑स्वतीभ्याम् । जु॒हो॒ति॒ । आहु॑त्यो॒रित्या - हु॒त्योः॒ । आप्त्यै᳚ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । य॒ज्ञ॒मु॒खेय॑ज्ञमुख॒ इति॑ यज्ञमु॒खे - य॒ज्ञ॒मु॒खे॒ । वै । क्रि॒यमा॑णे । य॒ज्ञम् । रक्षाꣳ॑सि । जि॒घाꣳ॒॒स॒न्ति॒ । ए॒तर्.हि॑ । खलु॑ । वै । ए॒तत् । य॒ज्ञ॒मु॒खमिति॑ यज्ञ - मु॒खम् । यर्.हि॑ । ए॒न॒त् । आहु॑ति॒रित्या - हु॒तिः॒ । अ॒श्ञु॒ते । परीति॑ । लि॒ख॒ति॒ । रक्ष॑साम् । अप॑हत्या॒ इत्यप॑ - ह॒त्यै॒ । ति॒सृभि॒रिति॑ ति॒सृ - भिः॒ । परीति॑ । लि॒ख॒ति॒ । त्रि॒वृदिति॑ त्रि - वृत् । वै । अ॒ग्निः । यावान्॑ । ए॒व । अ॒ग्निः । तस्मा᳚त् । रक्षाꣳ॑सि । अपेति॑ । ह॒न्ति॒ ।  14 ( 50) 

TS 5.1.3.5  
गा॒य॒त्रि॒या । परीति॑ । लि॒ख॒ति॒ । तेजः॑ । वै । गा॒य॒त्री । तेज॑सा । ए॒व । ए॒न॒म् । परीति॑ । गृ॒ह्णा॒ति॒ । त्रि॒ष्टुभा᳚ । परीति॑ । लि॒ख॒ति॒ । इ॒न्द्रि॒यम् । वै । त्रि॒ष्टुक् । इ॒न्द्रि॒येण॑ । ए॒व । ए॒न॒म् । परीति॑ । गृ॒ह्णा॒ति॒ । अ॒नु॒ष्टुभेत्य॑नु - स्तुभा᳚ । परीति॑ । लि॒ख॒ति॒ । अ॒नु॒ष्टुबित्य॑नु - स्तुप् । सर्वा॑णि । छन्दाꣳ॑सि । प॒रि॒भूरिति॑ परि - भूः । पर्या᳚प्त्या॒ इति॒ परि॑ - आ॒प्त्यै॒ । म॒द्ध्य॒तः । अ॒नु॒ष्टुभेत्य॑नु - स्तुभा᳚ । वाक् । वै । अ॒नु॒ष्टुबित्य॑नु - स्तुप् । तस्मा᳚त् । म॒द्ध्य॒तः । वा॒चा । व॒दा॒मः॒ । गा॒य॒त्रि॒या । प्र॒थ॒मया᳚ । परीति॑ । लि॒ख॒ति॒ । अथ॑ । अ॒नु॒ष्टुभेत्य॑नु - स्तुभा᳚ । अथ॑ । त्रि॒ष्टुभा᳚ । तेजः॑ । वै । गा॒य॒त्री ( ) । य॒ज्ञः । अ॒नु॒ष्टुगित्य॑नु - स्तुक् । इ॒न्द्रि॒यम् । त्रि॒ष्टुप् । तेज॑सा । च॒ । ए॒व । इ॒न्द्रि॒येण॑ । च॒ । उ॒भ॒यतः॑ । य॒ज्ञम् । परीति॑ । गृ॒ह्णा॒ति॒ ।  ।  15 ( 63) 

TS 5.1.4.1  
दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । इति॑ । ख॒न॒ति॒ । प्रसू᳚त्या॒ इति॒ प्र - सू॒त्यै॒ । अथो॒ इति॑ । धू॒मम् । ए॒व । ए॒तेन॑ । ज॒न॒य॒ति॒ । ज्योति॑ष्मन्तम् । त्वा॒ । अ॒ग्ने॒ । सु॒प्रती॑क॒मिति॑ सु - प्रती॑कम् । इति॑ । आ॒ह॒ । ज्योतिः॑ । ए॒व । ए॒तेन॑ । ज॒न॒य॒ति॒ । सः । अ॒ग्निः । जा॒तः । प्र॒जा इति॑ प्र - जाः । शु॒चा । आ॒र्प॒य॒त् । तम् । दे॒वाः । अ॒र्द्ध॒र्चेनेत्य॒॑र्द्ध - ऋ॒चेन॑ । अ॒श॒म॒य॒न्न् । शि॒वम् । प्र॒जाभ्य॒ इति॑ प्र - जाभ्यः॑ । अहिꣳ॑सन्तम् । इति॑ । आ॒ह॒ । प्र॒जाभ्य॒ इति॑ प्र - जाभ्यः॑ । ए॒व । ए॒न॒म् । श॒म॒य॒ति॒ । द्वाभ्या᳚म् । ख॒न॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । अ॒पाम् । पृ॒ष्ठम् । अ॒सि॒ । इति॑ । पु॒ष्क॒र॒प॒र्णमिति॑ पुष्कर - प॒र्णम् । एति॑ ।  16 ( 50) 

TS 5.1.4.2  
ह॒र॒ति॒ । अ॒पाम् । वै । ए॒तत् । पृ॒ष्ठम् । यत् । पु॒ष्क॒र॒प॒र्णमिति॑ पुष्कर - प॒र्णम् । रू॒पेण॑ । ए॒व । ए॒न॒त् । एति॑ । ह॒र॒ति॒ । पु॒ष्क॒र॒प॒र्णेनेति॑ पुष्कर - प॒र्णेन॑ । समिति॑ । भ॒र॒ति॒ । योनिः॑ । वै । अ॒ग्नेः । पु॒ष्क॒र॒प॒र्णमिति॑ पुष्कर - प॒र्णम् । सयो॑नि॒मिति॒ स-यो॒नि॒म् । ए॒व । अ॒ग्निम् । समिति॑ । भ॒र॒ति॒ । कृ॒ष्णा॒जि॒नेनेति॑ कृष्ण-अ॒जि॒नेन॑ । समिति॑ । भ॒र॒ति॒ । य॒ज्ञः । वै । कृ॒ष्णा॒जि॒नमिति॑ कृष्ण - अ॒जि॒नम् । य॒ज्ञेन॑ । ए॒व । य॒ज्ञम् । समिति॑ । भ॒र॒ति॒ । यत् । ग्रा॒म्याणा᳚म् । प॒शू॒नाम् । चर्म॑णा । सं॒भरे॒दिति॑ सं - भरे᳚त् । ग्रा॒म्यान् । प॒शून् । शु॒चा । अ॒र्प॒ये॒त् । कृ॒ष्णा॒जि॒नेनेति॑ कृष्ण - अ॒जि॒नेन॑ । समिति॑ । भ॒र॒ति॒ । आ॒र॒ण्यान् । ए॒व । प॒शून् ।  17 ( 50) 

TS 5.1.4.3  
शु॒चा । अ॒र्प॒य॒ति॒ । तस्मा᳚त् । स॒माव॑त् । प॒शू॒नाम् । प्र॒जाय॑मानाना॒मिति॑ प्र-जाय॑मानानाम् । आ॒र॒ण्याः । प॒शवः॑ । कनी॑याꣳसः । शु॒चा । हि । ऋ॒ताः । लो॒म॒तः । समिति॑ । भ॒र॒ति॒ । अतः॑ । हि । अ॒स्य॒ । मेद्ध्य᳚म् । कृ॒ष्णा॒जि॒नमिति॑ कृष्ण - अ॒जि॒नम् । च॒ । पु॒ष्क॒र॒प॒र्णमिति॑ पुष्कर - प॒र्णम् । च॒ । समिति॑ । स्तृ॒णा॒ति॒ । इ॒यम् । वै । कृ॒ष्णा॒जि॒नमिति॑ कृष्ण - अ॒जि॒नम् । अ॒सौ । पु॒ष्क॒र॒प॒र्णमिति॑ पुष्कर - प॒र्णम् । आ॒भ्याम् । ए॒व । ए॒न॒म् । उ॒भ॒यतः॑ । परीति॑ । गृ॒ह्णा॒ति॒ । अ॒ग्निः । दे॒वेभ्यः॑ । निला॑यत । तम् । अथ॑र्वा । अन्विति॑ । अ॒प॒श्य॒त् । अथ॑र्वा । त्वा॒ । प्र॒थ॒मः । निरिति॑ । अ॒म॒न्थ॒त् । अ॒ग्ने॒ । इति॑ ।  18 ( 50) 

TS 5.1.4.4  
आ॒ह॒ । यः । ए॒व । ए॒न॒म् । अ॒न्वप॑श्य॒दित्य॑नु-अप॑श्यत् । तेन॑ । ए॒व । ए॒न॒म् । समिति॑ । भ॒र॒ति॒ । त्वाम् । अ॒ग्ने॒ । पुष्क॑रात् । अधीति॑ । इति॑ । आ॒ह॒ । पु॒ष्क॒र॒प॒र्ण इति॑ पुष्कर - प॒र्णे । हि । ए॒न॒म् । उप॑श्रित॒मित्युप॑ - श्रि॒त॒म् । अवि॑न्दत् । तम् । उ॒ । त्वा॒ । द॒द्ध्यङ् । ऋषिः॑ । इति॑ । आ॒ह॒ । द॒द्ध्यङ् । वै । आ॒थ॒र्व॒णः । ते॒ज॒स्वी । आ॒सी॒त् । तेजः॑ । ए॒व । अ॒स्मि॒न्न् । द॒धा॒ति॒ । तम् । उ॒ । त्वा॒ । पा॒थ्यः । वृषा᳚ । इति॑ । आ॒ह॒ । पूर्व᳚म् । ए॒व । उ॒दि॒तम् । उत्त॑रे॒णेत्युत् - त॒रे॒ण॒ । अ॒भीति॑ । गृ॒णा॒ति॒ ।  19 ( 50) 

TS 5.1.4.5  
च॒त॒सृभि॒रिति॑ चत॒सृ-भिः॒ । समिति॑ । भ॒र॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑-भिः॒ । ए॒व । गा॒य॒त्रीभिः॑ । ब्रा॒ह्म॒णस्य॑ । गा॒य॒त्रः । हि । ब्रा॒ह्म॒णः । त्रि॒ष्टुग्भि॒रिति॑ त्रि॒ष्टुक् - भिः॒ । रा॒ज॒न्य॑स्य । त्रैष्टु॑भः । हि । रा॒ज॒न्यः॑ । यम् । का॒मये॑त । वसी॑यान् । स्या॒त् । इति॑ । उ॒भयी॑भिः । तस्य॑ । समिति॑ । भ॒रे॒त् । तेजः॑ । च॒ । ए॒व । अ॒स्मै॒ । इ॒न्द्रि॒यम् । च॒ । स॒मीची॒ इति॑ । द॒धा॒ति॒ । अ॒ष्टा॒भिः । समिति॑ । भ॒र॒ति॒ । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । गा॒य॒त्रः । अ॒ग्निः । यावान्॑ । ए॒व । अ॒ग्निः । तम् । समिति॑ । भ॒र॒ति॒ । सीद॑ । हो॒तः॒ । इति॑ ( ) । आ॒ह॒ । दे॒वताः᳚ । ए॒व । अ॒स्मै॒ । समिति॑ । सा॒द॒य॒ति॒ । नीति॑ । होता᳚ । इति॑ । म॒नु॒ष्यान्॑ । समिति॑ । सी॒द॒स्व॒ । इति॑ । वयाꣳ॑सि । जनि॑ष्व । हि । जेन्यः॑ । अग्रे᳚ । अह्ना᳚म् । इति॑ । आ॒ह॒ । दे॒व॒म॒नु॒ष्यानिति॑ देव - म॒नु॒ष्यान् । ए॒व । अ॒स्मै॒ । सꣳस॑न्ना॒निति॒ सं - स॒न्ना॒न् । प्रेति॑ । ज॒न॒य॒ति॒ ।  ।  

TS 5.1.5.1  
क्रू॒रम् । इ॒व॒ । वै । अ॒स्याः॒ । ए॒तत् । क॒रो॒ति॒ । यत् । खन॑ति । अ॒पः । उपेति॑ । सृ॒ज॒ति॒ । आपः॑ । वै । शा॒न्ताः । शा॒न्ताभिः॑ । ए॒व । अ॒स्यै॒ । शुच᳚म् । श॒म॒य॒ति॒ । समिति॑ । ते॒ । वा॒युः । मा॒त॒रिश्वा᳚ । द॒धा॒तु॒ । इति॑ । आ॒ह॒ । प्रा॒ण इति॑ प्र - अ॒नः । वै । वा॒युः । प्रा॒णेनेति॑ प्र - अ॒नेन॑ । ए॒व । अ॒स्यै॒ । प्रा॒णमिति॑ प्र - अ॒नम् । समिति॑ । द॒धा॒ति॒ । समिति॑ । ते॒ । वा॒युः । इति॑ । आ॒ह॒ । तस्मा᳚त् । वा॒युप्र॑च्यु॒तेति॑ वा॒यु - प्र॒च्यु॒ता॒ । दि॒वः । वृष्टिः॑ । ई॒र्ते॒ । तस्मै᳚ । च॒ । दे॒वि॒ । वष॑ट् । अ॒स्तु॒ ।  21 ( 50) 

TS 5.1.5.2  
तुभ्य᳚म् । इति॑ । आ॒ह॒ । षट् । वै । ऋ॒तवः॑ । ऋ॒तुषु॑ । ए॒व । वृष्टि᳚म् । द॒धा॒ति॒ । तस्मा᳚त् । सर्वान्॑ । ऋ॒तून् । व॒र्॒.ष॒ति॒ । यत् । व॒ष॒ट्कु॒र्यादिति॑ वषट् - कु॒र्यात् । या॒तया॒मेति॑ या॒त - या॒मा॒ । अ॒स्य॒ । व॒ष॒ट्का॒र इति॑ वषट् - का॒रः । स्या॒त् । यत् । न । व॒ष॒ट्कु॒र्यादिति॑ वषट् - कु॒र्यात् । रक्षाꣳ॑सि । य॒ज्ञम् । ह॒न्युः॒ । वट् । इति॑ । आ॒ह॒ । प॒रोक्ष॒मिति॑ परः - अक्ष᳚म् । ए॒व । वष॑ट् । क॒रो॒ति॒ । न । अ॒स्य॒ । या॒तया॒मेति॑ या॒त - या॒मा॒ । व॒ष॒ट्का॒र इति॑ वषट् - का॒रः । भव॑ति । न । य॒ज्ञम् । रक्षाꣳ॑सि । घ्न॒न्ति॒ । सुजा॑त॒ इति॒ सु - जा॒तः॒ । ज्योति॑षा । स॒ह । इति॑ । अ॒नु॒ष्टुभेत्य॑नु - स्तुभा᳚ । उपेति॑ । न॒ह्य॒ति॒ । अ॒नु॒ष्टुबित्य॑नु - स्तुप् ।  22 ( 50) 

TS 5.1.5.3  
सर्वा॑णि । छन्दाꣳ॑सि । छन्दाꣳ॑सि । खलु॑ । वै । अ॒ग्नेः । प्रि॒या । त॒नूः । प्रि॒यया᳚ । ए॒व । ए॒न॒म् । त॒नुवा᳚ । परीति॑ । द॒धा॒ति॒ । वेदु॑कः । वासः॑ । भ॒व॒ति॒ । यः । ए॒वम् । वेद॑ । वा॒रु॒णः । वै । अ॒ग्निः । उप॑नद्ध॒ इत्युप॑ - न॒द्धः॒ । उदिति॑ । उ॒ । ति॒ष्ठ॒ । स्व॒द्ध्व॒रेति॑ सु - अ॒द्ध्व॒र॒ । ऊ॒र्द्ध्वः । उ॒ । स्विति॑ । नः॒ । ऊ॒तये᳚ । इति॑ । सा॒वि॒त्रीभ्या᳚म् । उदिति॑ । ति॒ष्ठ॒ति॒ । स॒वि॒तृप्र॑सूत॒ इति॑ सवि॒तृ - प्र॒सू॒तः॒ । ए॒व । अ॒स्य॒ । ऊ॒र्द्ध्वाम् । व॒रु॒ण॒मे॒निमिति॑ वरुण - मे॒निम् । उदिति॑ । सृ॒ज॒ति॒ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । सः । जा॒तः । गर्भः॑ । अ॒सि॒ ।  23 ( 50) 

TS 5.1.5.4  
रोद॑स्योः । इति॑ । आ॒ह॒ । इ॒मे इति॑ । वै । रोद॑सी॒ इति॑ । तयोः᳚ । ए॒षः । गर्भः॑ । यत् । अ॒ग्निः । तस्मा᳚त् । ए॒वम् । आ॒ह॒ । अग्ने᳚ । चारुः॑ । विभृ॑त॒ इति॒ वि - भृ॒तः॒ । ओष॑धीषु । इति॑ । आ॒ह॒ । य॒दा । हि । ए॒तम् । वि॒भर॒न्तीति॑ वि - भर॑न्ति । अथ॑ । चारु॑तर॒ इति॒ चारु॑ - त॒रः॒ । भव॑ति । प्रेति॑ । मा॒तृभ्य॒ इति॑ मा॒तृ - भ्यः॒ । अधीति॑ । कनि॑क्रदत् । गाः॒ । इति॑ । आ॒ह॒ । ओष॑धयः । वै । अ॒स्य॒ । मा॒तरः॑ । ताभ्यः॑ । ए॒व । ए॒न॒म् । प्रेति॑ । च्या॒व॒य॒ति॒ । स्थि॒रः । भ॒व॒ । वी॒ड्व॑ङ्ग॒ इति॑ वी॒डु - अ॒ङ्गः॒ । इति॑ । ग॒र्द॒भे । एति॑ । सा॒द॒य॒ति॒ ।  24 ( 50) 

TS 5.1.5.5  
समिति॑ । न॒ह्य॒ति॒ । ए॒व । ए॒न॒म् । ए॒तया᳚ । स्थे॒म्ने । ग॒र्द॒भेन॑ । समिति॑ । भ॒र॒ति॒ । तस्मा᳚त् । ग॒र्द॒भः । प॒शू॒नाम् । भा॒र॒भा॒रित॑म॒ इति॑ भारभा॒रि - त॒मः॒ । ग॒र्द॒भेन॑ । समिति॑ । भ॒र॒ति॒ । तस्मा᳚त् । ग॒र्द॒भः । अपीति॑ । अ॒ना॒ले॒श इत्य॑ना - ले॒शे । अतीति॑ । अ॒न्यान् । प॒शून् । मे॒द्य॒ति॒ । अन्न᳚म् । हि । ए॒ने॒न॒ । अ॒र्कम् । सं॒भर॒न्तीति॑ सं - भर॑न्ति । ग॒र्द॒भेन॑ । समिति॑ । भ॒र॒ति॒ । तस्मा᳚त् । ग॒र्द॒भः । द्वि॒रेता॒ इति॑ द्वि-रेताः᳚ । सन्न् । कनि॑ष्ठम् । प॒शू॒नाम् । प्रेति॑ । जा॒य॒ते॒ । अ॒ग्निः । हि । अ॒स्य॒ । योनि᳚म् । नि॒र्दह॒तीति॑ निः - दह॑ति । प्र॒जास्विति॑ प्र - जासु॑ । वै । ए॒षः । ए॒तर्.हि॑ । आरू॑ढ॒ इत्या - रू॒ढः॒ ।  25 ( 50) 

TS 5.1.5.6  
सः । ई॒श्व॒रः । प्र॒जा इति॑ प्र - जाः । शु॒चा । प्र॒दह॒ इति॑ प्र-दहः॑ । शि॒वः । भ॒व॒ । प्र॒जाभ्य॒ इति॑ प्र - जाभ्यः॑ । इति॑ । आ॒ह॒ । प्र॒जाभ्य॒ इति॑ प्र - जाभ्यः॑ । ए॒व । ए॒न॒म् । श॒म॒य॒ति॒ । मानु॑षीभ्यः । त्वम् । अ॒ङ्गि॒रः॒ । इति॑ । आ॒ह॒ । मा॒न॒व्यः॑ । हि । प्र॒जा इति॑ प्र - जाः । मा । द्यावा॑पृथि॒वी इति॒ द्यावा᳚ - पृ॒थि॒वी । अ॒भीति॑ । शू॒शु॒चः॒ । मा । अ॒न्तरि॑क्षम् । मा । वन॒स्पतीन्॑ । इति॑ । आ॒ह॒ । ए॒भ्यः । ए॒व । ए॒न॒म् । लो॒केभ्यः॑ । श॒म॒य॒ति॒ । प्रेति॑ । ए॒तु॒ । वा॒जी । कनि॑क्रदत् । इति॑ । आ॒ह॒ । वा॒जी । हि । ए॒षः । नान॑दत् । रास॑भः । पत्वा᳚ । इति॑ ।  26 ( 50) 

TS 5.1.5.7  
आ॒ह॒ । रास॑भः । इति॑ । हि । ए॒तम् । ऋष॑यः । अव॑दन्न् । भरन्न्॑ । अ॒ग्निम् । पु॒री॒ष्य᳚म् । इति॑ । आ॒ह॒ । अ॒ग्निम् । हि । ए॒षः । भर॑ति । मा । पा॒दि॒ । आयु॑षः । पु॒रा । इति॑ । आ॒ह॒ । आयुः॑ । ए॒व । अ॒स्मि॒न्न् । द॒धा॒ति॒ । तस्मा᳚त् । ग॒र्द॒भः । सर्व᳚म् । आयुः॑ । ए॒ति॒ । तस्मा᳚त् । ग॒र्द॒भे । पु॒रा । आयु॑षः । प्रमी॑त॒ इति॒ प्र-मी॒ते॒ । बि॒भ्य॒ति॒ । वृषा᳚ । अ॒ग्निम् । वृष॑णम् । भरन्न्॑ । इति॑ । आ॒ह॒ । वृषा᳚ । हि । ए॒षः । वृषा᳚ । अ॒ग्निः । अ॒पाम् । गर्भ᳚म् ।  27 ( 50) 

TS 5.1.5.8  
स॒मु॒द्रिय᳚म् । इति॑ । आ॒ह॒ । अ॒पाम् । हि । ए॒षः । गर्भः॑ । यत् । अ॒ग्निः । अग्ने᳚ । एति॑ । या॒हि॒ । वी॒तये᳚ । इति॑ । वै । इ॒मौ । लो॒कौ । वीति॑ । ऐ॒ता॒म् । अग्ने᳚ । एति॑ । या॒हि॒ । वी॒तये᳚ । इति॑ । यत् । आह॑ । अ॒नयोः᳚ । लो॒कयोः᳚ । वीत्या॒ इति॒ वि - इ॒त्यै॒ । प्रच्यु॑त॒ इति॒ प्र - च्यु॒तः॒ । वै । ए॒षः । आ॒यत॑ना॒दित्या᳚ - यत॑नात् । अग॑तः । प्र॒ति॒ष्ठामिति॑ प्रति - स्थाम् । सः । ए॒तर्.हि॑ । अ॒द्ध्व॒र्युम् । च॒ । यज॑मानम् । च॒ । ध्या॒य॒ति॒ । ऋ॒तम् । स॒त्यम् । इति॑ । आ॒ह॒ । इ॒यम् । वै । ऋ॒तम् । अ॒सौ ।  28 ( 50) 

TS 5.1.5.9  
स॒त्यम् । अ॒नयोः᳚ । ए॒व । ए॒न॒म् । प्रतीति॑ । स्था॒प॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒द्ध्व॒र्युः । न । यज॑मानः । वरु॑णः । वै । ए॒षः । यज॑मानम् । अ॒भि । एति॑ । ए॒ति॒ । यत् । अ॒ग्निः । उप॑नद्ध॒ इत्युप॑ - न॒द्धः॒ । ओष॑धयः । प्रतीति॑ । गृ॒ह्णी॒त॒ । अ॒ग्निम् । ए॒तम् । इति॑ । आ॒ह॒ । शान्त्यै᳚ । व्यस्य॒न्निति॑ वि - अस्यन्न्॑ । विश्वाः᳚ । अम॑तीः । अरा॑तीः । इति॑ । आ॒ह॒ । रक्ष॑साम् । अप॑हत्या॒ इत्यप॑ - ह॒त्यै॒ । नि॒षीद॒न्निति॑ नि-सीदन्न्॑ । नः॒ । अपेति॑ । दु॒र्म॒तिमिति॑ दुः - म॒तिम् । ह॒न॒त् । इति॑ । आ॒ह॒ । प्रति॑ष्ठित्या॒ इति॒ प्रति॑ - स्थि॒त्यै॒ । ओष॑धयः । प्रतीति॑ । मो॒द॒द्ध्व॒म् ।  29 ( 50) 

TS 5.1.5.10  
ए॒न॒म् । इति॑ । आ॒ह॒ । ओष॑धयः । वै । अ॒ग्नेः । भा॒ग॒धेय॒मिति॑ भाग - धेय᳚म् । ताभिः॑ । ए॒व । ए॒न॒म् । समिति॑ । अ॒र्द्ध॒य॒ति॒ । पुष्पा॑वती॒रिति॒ पुष्प॑ - व॒तीः॒ । सु॒पि॒प्प॒ला इति॑ सु-पि॒प्प॒लाः । इति॑ । आ॒ह॒ । तस्मा᳚त् । ओष॑धयः । फल᳚म् । गृ॒ह्ण॒न्ति॒ । अ॒यम् । वः॒ । गर्भः॑ । ऋ॒त्वियः॑ । प्र॒त्नम् । स॒धस्थ॒मिति॑ स॒ध - स्थ॒म् । एति॑ । अ॒स॒द॒त् । इति॑ । आ॒ह॒ । याभ्यः॑ । ए॒व । ए॒न॒म् । प्र॒च्या॒वय॒तीति॑ प्र - च्या॒वय॑ति । तासु॑ । ए॒व । ए॒न॒म् । प्रतीति॑ । स्था॒प॒य॒ति॒ । द्वाभ्या᳚म् । उ॒पाव॑हर॒तीत्यु॑प - अव॑हरति । प्रति॑ष्ठित्या॒ इति॒ प्रति॑ - स्थि॒त्यै॒ ।  ।  30 ( 42) 

TS 5.1.6.1  
वा॒रु॒णः । वै । अ॒ग्निः । उप॑नद्ध॒ इत्युप॑ - न॒द्धः॒ । वीति॑ । पाज॑सा । इति॑ । वीति॑ । स्रꣳ॒॒स॒य॒ति॒ । स॒वि॒तृप्र॑सूत॒ इति॑ सवि॒तृ - प्र॒सू॒तः॒ । ए॒व । अ॒स्य॒ । विषू॑चीम् । व॒रु॒ण॒मे॒निमिति॑ वरुण - मे॒निम् । वीति॑ । सृ॒ज॒ति॒ । अ॒पः । उपेति॑ । सृ॒ज॒ति॒ । आपः॑ । वै । शा॒न्ताः । शा॒न्ताभिः॑ । ए॒व । अ॒स्य॒ । शुच᳚म् । श॒म॒य॒ति॒ । ति॒सृभि॒रिति॑ ति॒सृ - भिः॒ । उपेति॑ । सृ॒ज॒ति॒ । त्रि॒वृदिति॑ त्रि -वृत् । वै । अ॒ग्निः । यावान्॑ । ए॒व । अ॒ग्निः । तस्य॑ । शुच᳚म् । श॒म॒य॒ति॒ । मि॒त्रः । सꣳ॒॒सृज्येति॑ सं - सृज्य॑ । पृ॒थि॒वीम् । इति॑ । आ॒ह॒ । मि॒त्रः । वै । शि॒वः । दे॒वाना᳚म् । तेन॑ । ए॒व ।  31 ( 50) 

TS 5.1.6.2  
ए॒न॒म् । समिति॑ । सृ॒ज॒ति॒ । शान्त्यै᳚ । यत् । ग्रा॒म्याणा᳚म् । पात्रा॑णाम् । क॒पालैः᳚ । सꣳ॒॒सृ॒जेदिति॑ सं - सृ॒जेत् । ग्रा॒म्याणि॑ । पात्रा॑णि । शु॒चा । अ॒र्प॒ये॒त् । अ॒र्म॒क॒पा॒लैरित्य॑र्म-क॒पा॒लैः । समिति॑ । सृ॒ज॒ति॒ । ए॒तानि॑ । वै । अ॒नु॒प॒जी॒व॒नी॒यानीत्य॑नुप - जी॒व॒नी॒यानि॑ । तानि॑ । ए॒व । शु॒चा । अ॒र्प॒य॒ति॒ । शर्क॑राभिः । समिति॑ । सृ॒ज॒ति॒ । धृत्यै᳚ । अथो॒ इति॑ । श॒न्त्वायेति॑ शं - त्वाय॑ । अ॒ज॒लो॒मैरित्य॑ज-लो॒मैः । समिति॑ । सृ॒ज॒ति॒ । ए॒षा । वै । अ॒ग्नेः । प्रि॒या । त॒नूः । यत् । अ॒जा । प्रि॒यया᳚ । ए॒व । ए॒न॒म् । त॒नुवा᳚ । समिति॑ । सृ॒ज॒ति॒ । अथो॒ इति॑ । तेज॑सा । कृ॒ष्णा॒जि॒नस्येति॑ कृष्ण - अ॒जि॒नस्य॑ । लोम॑भि॒रिति॒ लोम॑ - भिः॒ । समिति॑ ।  32 ( 50) 

TS 5.1.6.3  
सृ॒ज॒ति॒ । य॒ज्ञः । वै । कृ॒ष्णा॒जि॒नमिति॑ कृष्ण - अ॒जि॒नम् । य॒ज्ञेन॑ । ए॒व । य॒ज्ञम् । समिति॑ । सृ॒ज॒ति॒ । रु॒द्राः । सं॒भृत्येति॑ सं - भृत्य॑ । पृ॒थि॒वीम् । इति॑ । आ॒ह॒ । ए॒ताः । वै । ए॒तम् । दे॒वताः᳚ । अग्रे᳚ । समिति॑ । अ॒भ॒र॒न्न् । ताभिः॑ । ए॒व । ए॒न॒म् । समिति॑ । भ॒र॒ति॒ । म॒खस्य॑ । शिरः॑ । अ॒सि॒ । इति॑ । आ॒ह॒ । य॒ज्ञः । वै । म॒खः । तस्य॑ । ए॒तत् । शिरः॑ । यत् । उ॒खा । तस्मा᳚त् । ए॒वम् । आ॒ह॒ । य॒ज्ञस्य॑ । प॒दे इति॑ । स्थः॒ । इति॑ । आ॒ह॒ । य॒ज्ञस्य॑ । हि । ए॒ते इति॑ ।  33 ( 50) 

TS 5.1.6.4  
प॒दे इति॑ । अथो॒ इति॑ । प्रति॑ष्ठित्या॒ इति॒ प्रति॑ - स्थि॒त्यै॒ । प्रेति॑ । अ॒न्याभिः॑ । यच्छ॑ति । अन्विति॑ । अ॒न्यैः । म॒न्त्र॒य॒ते॒ । मि॒थु॒न॒त्वायेति॑ मिथुन - त्वाय॑ । त्र्यु॑द्धि॒मिति॒ त्रि - उ॒द्धि॒म् । क॒रो॒ति॒ । त्रयः॑ । इ॒मे । लो॒काः । ए॒षाम् । लो॒काना᳚म् । आप्त्यै᳚ । छन्दो॑भि॒रिति॒ छन्दः॑-भिः॒ । क॒रो॒ति॒ । वी॒र्य᳚म् । वै । छन्दाꣳ॑सि । वी॒र्ये॑ण । ए॒व । ए॒ना॒म् । क॒रो॒ति॒ । यजु॑षा । बिल᳚म् । क॒रो॒ति॒ । व्यावृ॑त्त्या॒ इति॑ वि - आवृ॑त्त्यै । इय॑तीम् । क॒रो॒ति॒ । प्र॒जाप॑ति॒नेति॑ प्र॒जा - प॒ति॒ना॒ । य॒ज्ञ॒मु॒खेनेति॑ यज्ञ-मु॒खेन॑ । सम्मि॑ता॒मिति॒ सं - मि॒ता॒म् । द्वि॒स्त॒नामिति॑ द्वि - स्त॒नाम् । क॒रो॒ति॒ । द्यावा॑पृथि॒व्योरिति॒ द्यावा᳚ - पृ॒थि॒व्योः । दोहा॑य । चतुः॑स्तना॒मिति॒ चतुः॑ - स्त॒ना॒म् । क॒रो॒ति॒ । प॒शू॒नाम् । दोहा॑य । अ॒ष्टास्त॑ना॒मित्य॒ष्टा - स्त॒ना॒म् । क॒रो॒ति॒ । छन्द॑साम् । दोहा॑य । नवा᳚श्रि॒मिति॒ नव॑ - अ॒श्रि॒म् । अ॒भि॒चर॑त॒ इत्य॑भि - चर॑तः ( ) । कु॒र्या॒त् । त्रि॒वृत॒मिति॑ त्रि - वृत᳚म् । ए॒व । वज्र᳚म् । सं॒भृत्येति॑ सं - भृत्य॑ । भ्रातृ॑व्याय । प्रेति॑ । ह॒र॒ति॒ । स्तृत्यै᳚ । कृ॒त्वाय॑ । सा । म॒हीम् । उ॒खाम् । इति॑ । नीति॑ । द॒धा॒ति॒ । दे॒वता॑सु । ए॒व । ए॒ना॒म् । प्रतीति॑ । स्था॒प॒य॒ति॒ ।  ।  34 ( 71) 

TS 5.1.7.1  
स॒प्तभि॒रिति॑ स॒प्त - भिः॒ । धू॒प॒य॒ति॒ । स॒प्त । वै । शी॒र्॒.ष॒ण्याः᳚ । प्रा॒णा इति॑ प्र - अ॒नाः । शिरः॑ । ए॒तत् । य॒ज्ञस्य॑ । यत् । उ॒खा । शी॒र्॒.षन्न् । ए॒व । य॒ज्ञस्य॑ । प्रा॒णानिति॑ प्र - अ॒नान् । द॒धा॒ति॒ । तस्मा᳚त् । स॒प्त । शी॒र्॒.षन्न् । प्रा॒णा इति॑ प्र - अ॒नाः । अ॒श्व॒श॒केनेत्य॑श्व-श॒केन॑ । धू॒प॒य॒ति॒ । प्रा॒जा॒प॒त्य इति॑ प्राजा-प॒त्यः । वै । अश्वः॑ । स॒यो॒नि॒त्वायेति॑ सयोनि-त्वाय॑ । अदि॑तिः । त्वा॒ । इति॑ । आ॒ह॒ । इ॒यम् । वै । अदि॑तिः । अदि॑त्या । ए॒व । अदि॑त्याम् । ख॒न॒ति॒ । अ॒स्याः । अक्रू॑रङ्कारा॒येत्यक्रू॑रं - का॒रा॒य॒ । न । हि । स्वः । स्वम् । हि॒नस्ति॑ । दे॒वाना᳚म् । त्वा॒ । पत्नीः᳚ । इति॑ । आ॒ह॒ । दे॒वाना᳚म् ।  35 ( 50) 

TS 5.1.7.2  
वै । ए॒ताम् । पत्न॑यः । अग्रे᳚ । अ॒कु॒र्व॒न्न् । ताभिः॑ । ए॒व । ए॒ना॒म् । द॒धा॒ति॒ । धि॒षणाः᳚ । त्वा॒ । इति॑ । आ॒ह॒ । वि॒द्याः । वै । धि॒षणाः᳚ । वि॒द्याभिः॑ । ए॒व । ए॒ना॒म् । अ॒भीति॑ । इ॒न्धे॒ । ग्नाः । त्वा॒ । इति॑ । आ॒ह॒ । छन्दाꣳ॑सि । वै । ग्नाः । छन्दो॑भि॒रिति॒ छन्दः॑ - भिः॒ । ए॒व । ए॒ना॒म् । श्र॒प॒य॒ति॒ । वरू᳚त्रयः । त्वा॒ । इति॑ । आ॒ह॒ । होत्राः᳚ । वै । वरू᳚त्रयः । होत्रा॑भिः । ए॒व । ए॒ना॒म् । प॒च॒ति॒ । जन॑यः । त्वा॒ । इति॑ । आ॒ह॒ । दे॒वाना᳚म् । वै । पत्नीः᳚ ।  36 ( 50) 

TS 5.1.7.3  
जन॑यः । ताभिः॑ । ए॒व । ए॒ना॒म् । प॒च॒ति॒ । ष॒ड्भिरिति॑ षट् - भिः । प॒च॒ति॒ । षट् । वै । ऋ॒तवः॑ । ऋ॒तुभि॒रित्यृ॒तु - भिः॒ । ए॒व । ए॒ना॒म् । प॒च॒ति॒ । द्विः । पच॑न्तु । इति॑ । आ॒ह॒ । तस्मा᳚त् । द्विः । सं॒ॅव॒थ्स॒रस्येति॑ सं-व॒थ्स॒रस्य॑ । स॒स्यम् । प॒च्य॒ते॒ । वा॒रु॒णी । उ॒खा । अ॒भीद्धेत्य॒भि-इ॒द्धा॒ । मै॒त्रिया᳚ । उपेति॑ । ए॒ति॒ । शान्त्यै᳚ । दे॒वः । त्वा॒ । स॒वि॒ता । उदिति॑ । व॒प॒तु॒ । इति॑ । आ॒ह॒ । स॒वि॒तृप्र॑सूत॒ इति॑ सवि॒तृ - प्र॒सू॒तः॒ । ए॒व । ए॒ना॒म् । ब्रह्म॑णा । दे॒वता॑भिः । उदिति॑ । व॒प॒ति॒ । अप॑द्यमाना । पृ॒थि॒वि॒ । आशाः᳚ । दिशः॑ । एति॑ । पृ॒ण॒ ।  37 ( 50) 

TS 5.1.7.4  
इति॑ । आ॒ह॒ । तस्मा᳚त् । अ॒ग्निः । सर्वाः᳚ । दिशः॑ । अनु॑ । वीति॑ । भा॒ति॒ । उदिति॑ । ति॒ष्ठ॒ । बृ॒ह॒ती । भ॒व॒ । ऊ॒र्ध्वा । ति॒ष्ठ॒ । ध्रु॒वा । त्वम् । इति॑ । आ॒ह॒ । प्रति॑ष्ठित्या॒ इति॒ प्रति॑ - स्थि॒त्यै॒ । अ॒सु॒र्य᳚म् । पात्र᳚म् । अना᳚च्छृण्ण॒मित्यना᳚ - छृ॒ण्ण॒म् । एति॑ । छृ॒ण॒त्ति॒ । दे॒व॒त्रेति॑ देव-त्रा । अ॒कः॒ । अ॒ज॒क्षी॒रेणेत्य॑ज - क्षी॒रेण॑ । एति॑ । छृ॒ण॒त्ति॒ । प॒र॒मम् । वै । ए॒तत् । पयः॑ । यत् । अ॒ज॒क्षी॒रमित्य॑ज - क्षी॒रम् । प॒र॒मेण॑ । ए॒व । ए॒ना॒म् । पय॑सा । एति॑ । छृ॒ण॒त्ति॒ । यजु॑षा । व्यावृ॑त्त्या॒ इति॑ वि - आवृ॑त्त्यै । छन्दो॑भि॒रिति॒ छन्दः॑ - भिः॒ । एति॑ । छृ॒ण॒त्ति॒ । छन्दो॑भि॒रिति॒ छन्दः॑ - भिः॒ । वै । ए॒षा ( ) । क्रि॒य॒ते॒ । छन्दो॑भि॒रिति॒ छन्दः॑ - भिः॒ । ए॒व । छन्दाꣳ॑सि । एति॑ । छृ॒ण॒त्ति॒ ।  ।  38 ( 56) 

TS 5.1.8.1  
एक॑विꣳश॒त्येत्येक॑ - विꣳ॒॒श॒त्या॒ । माषैः᳚ । पु॒रु॒ष॒शी॒र्॒.षमिति॑ पुरुष - शी॒र्॒.षम् । अच्छ॑ । ए॒ति॒ । अ॒मे॒द्ध्याः । वै । माषाः᳚ । अ॒मे॒द्ध्यम् । पु॒रु॒ष॒शी॒र्॒.षमिति॑ पुरुष - शी॒र्॒.॒षम् । अ॒मे॒द्ध्यैः । ए॒व । अ॒स्य॒ । अ॒मे॒द्ध्यम् । नि॒र॒व॒दायेति॑ निः - अ॒व॒दाय॑ । मेद्ध्य᳚म् । कृ॒त्वा । एति॑ । ह॒र॒ति॒ । एक॑विꣳशति॒रित्येक॑ - विꣳ॒॒श॒तिः॒ । भ॒व॒न्ति॒ । ए॒क॒विꣳ॒॒श इत्ये॑क - विꣳ॒॒शः । वै । पुरु॑षः । पुरु॑षस्य । आप्त्यै᳚ । व्यृ॑द्ध॒मिति॒ वि - ऋ॒द्ध॒म् । वै । ए॒तत् । प्रा॒णैरिति॑ प्र - अ॒नैः । अ॒मे॒द्ध्यम् । यत् । पु॒रु॒ष॒शी॒र्॒.षमिति॑ पुरुष - शी॒र्॒.षम् । स॒प्त॒धेति॑ सप्त - धा । वितृ॑ण्णा॒मिति॒ वि - तृ॒ण्णा॒म् । व॒ल्मी॒क॒व॒पामिति॑ वल्मीक-व॒पाम् । प्रति॑ । नीति॑ । द॒धा॒ति॒ । स॒प्त । वै । शी॒र॒.ष॒ण्याः᳚ । प्रा॒णा इति॑ प्र - अ॒नाः । प्रा॒णैरिति॑ प्र - अ॒नैः । ए॒व । ए॒न॒त् । समिति॑ । अ॒र्द्ध॒य॒ति॒ । मे॒द्ध्य॒त्वायेति॑ मेद्ध्य - त्वाय॑ । याव॑न्तः ।  39 ( 50) 

TS 5.1.8.2  
वै । मृ॒त्युब॑न्धव॒ इति॑ मृ॒त्यु - ब॒न्ध॒वः॒ । तेषा᳚म् । य॒मः । आधि॑पत्य॒मित्याधि॑ - प॒त्य॒म् । परीति॑ । इ॒या॒य॒ । य॒म॒गा॒थाभि॒रिति॑ यम - गा॒थाभिः॑ । परीति॑ । गा॒य॒ति॒ । य॒मात् । ए॒व । ए॒न॒त् । वृ॒ङ्क्ते॒ । ति॒सृभि॒रिति॑ ति॒सृ - भिः॒ । परीति॑ । गा॒य॒ति॒ । त्रयः॑ । इ॒मे । लो॒काः । ए॒भ्यः । ए॒व । ए॒न॒त् । लो॒केभ्यः॑ । वृ॒ङ्क्ते॒ । तस्मा᳚त् । गाय॑ते । न । देय᳚म् । गाथा᳚ । हि । तत् । वृ॒ङ्क्ते । अ॒ग्निभ्य॒ इत्य॒ग्नि-भ्यः॒ । प॒शून् । एति॑ । ल॒भ॒ते॒ । कामाः᳚ । वै । अ॒ग्नयः॑ । कामान्॑ । ए॒व । अवेति॑ । रु॒न्धे॒ । यत् । प॒शून् । न । आ॒लभे॒तेत्या᳚ - लभे॑त । अन॑वरुद्धा॒ इत्यन॑व - रु॒द्धाः॒ । अ॒स्य॒ ।  40 ( 50) 

TS 5.1.8.3  
प॒शवः॑ । स्युः॒ । यत् । पर्य॑ग्निकृता॒निति॒ पर्य॑ग्नि - कृ॒ता॒न् । उ॒थ्सृ॒जेदित्यु॑त् - सृ॒जेत् । य॒ज्ञ॒वे॒श॒समिति॑ यज्ञ-वे॒श॒सम् । कु॒र्या॒त् । यत् । सꣳ॒॒स्था॒पये॒दिति॑ सं - स्था॒पये᳚त् । या॒तया॑मा॒नीति॑ या॒त - या॒मा॒नि॒ । शी॒र्॒.षाणि॑ । स्युः॒ । यत् । प॒शून् । आ॒लभ॑त॒ इत्या᳚ - लभ॑ते । तेन॑ । ए॒व । प॒शून् । अवेति॑ । रु॒न्धे॒ । यत् । पर्य॑ग्निकृता॒निति॒ पर्य॑ग्नि - कृ॒ता॒न् । उ॒थ्सृ॒जतीत्यु॑त्-सृ॒जति॑ । शी॒र्ष्णाम् । अया॑तयामत्वा॒येत्यया॑तयाम - त्वा॒य॒ । रा॒जा॒प॒त्येनेति॑ प्राजा - प॒त्येन॑ । समिति॑ । स्था॒प॒य॒ति॒ । य॒ज्ञः । वै । प्र॒जाप॑ति॒रिति॑ प्र॒जा - प॒तिः॒ । य॒ज्ञे । ए॒व । य॒ज्ञम् । प्रतीति॑ । स्था॒प॒य॒ति॒ । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । सः । रि॒रि॒चा॒नः । अ॒म॒न्य॒त॒ । सः । ए॒ताः । आ॒प्रीरित्या᳚ - प्रीः । अ॒प॒श्य॒त् । ताभिः॑ । वै । सः । मु॒ख॒तः ।  41 ( 50) 

TS 5.1.8.4  
आ॒त्मान᳚म् । एति॑ । अ॒प्री॒णी॒त॒ । यत् । ए॒ताः । आ॒प्रिय॒ इत्या᳚-प्रियः॑ । भव॑न्ति । य॒ज्ञः । वै । प्र॒जाप॑ति॒रिति॑ प्र॒जा - प॒तिः॒ । य॒ज्ञम् । ए॒व । ए॒ताभिः॑ । मु॒ख॒तः । एति॑ । प्री॒णा॒ति॒ । अप॑रिमितछन्दस॒ इत्यप॑रिमित - छ॒न्द॒सः॒ । भ॒व॒न्ति॒ । अप॑रिमित॒ इत्यप॑रि - मि॒तः॒ । प्र॒जाप॑ति॒रिति॑ प्र॒जा - प॒तिः॒ । प्र॒जाप॑ते॒रिति॑ प्र॒जा - प॒तेः॒ । आप्त्यै᳚ । ऊ॒ना॒ति॒रि॒क्ता इत्यू॑न - अ॒ति॒रि॒क्ताः । मि॒थु॒नाः । प्रजा᳚त्या॒ इति॒ प्र - जा॒त्यै॒ । लो॒म॒शम् । वै । नाम॑ । ए॒तत् । छन्दः॑ । प्र॒जाप॑ते॒रिति॑ प्र॒जा - प॒तेः॒ । प॒शवः॑ । लो॒म॒शाः । प॒शून् । ए॒व । अवेति॑ । रु॒न्धे॒ । सर्वा॑णि । वै । ए॒ताः । रू॒पाणि॑ । सर्वा॑णि । रू॒पाणि॑ । अ॒ग्नौ । चित्ये᳚ । क्रि॒य॒न्ते॒ । तस्मा᳚त् । ए॒ताः । अ॒ग्नेः । चित्य॑स्य ।  42 ( 50) 

TS 5.1.8.5  
भ॒व॒न्ति॒ । एक॑विꣳशति॒मित्येक॑ - विꣳ॒॒श॒ति॒म् । सा॒मि॒धे॒नीरिति॑ सां - इ॒धे॒नीः । अन्विति॑ । आ॒ह॒ । रुक् । वै । ए॒क॒विꣳ॒॒श इत्ये॑क - विꣳ॒॒शः । रुच᳚म् । ए॒व । ग॒च्छ॒ति॒ । अथो॒ इति॑ । प्र॒ति॒ष्ठामिति॑ प्रति - स्थाम् । ए॒व । प्र॒ति॒ष्ठेति॑ प्रति - स्था । हि । ए॒क॒विꣳ॒॒श इत्ये॑क - विꣳ॒॒शः । चतु॑र्विꣳशति॒मिति॒ चतुः॑ - विꣳ॒॒श॒ति॒म् । अन्विति॑ । आ॒ह॒ । चतु॑र्विꣳशति॒रिति॒ चतुः॑ - विꣳ॒॒श॒तिः॒ । अ॒र्द्ध॒मा॒सा इत्य॑र्द्ध - मा॒साः । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । अ॒ग्निः । वै॒श्वा॒न॒रः । सा॒क्षादिति॑ स - अ॒क्षात् । ए॒व । वै॒श्वा॒न॒रम् । अवेति॑ । रु॒न्धे॒ । परा॑चीः । अन्विति॑ । आ॒ह॒ । पराङ्॑ । इ॒व॒ । हि । सु॒व॒र्ग इति॑ सुवः - गः । लो॒कः । समाः᳚ । त्वा॒ । अ॒ग्ने॒ । ऋ॒तवः॑ । व॒र्द्ध॒य॒न्तु॒ । इति॑ । आ॒ह॒ । समा॑भिः । ए॒व । अ॒ग्निम् । व॒र्द्ध॒य॒ति॒ ।  43 ( 50) 

TS 5.1.8.6  
ऋ॒तुभि॒रित्यृ॒तु - भिः॒ । सं॒ॅव॒थ्स॒रमिति॑ सं - व॒थ्स॒रम् । विश्वाः᳚ । एति॑ । भा॒हि॒ । प्र॒दिश॒ इति॑ प्र - दिशः॑ । पृ॒थि॒व्याः । इति॑ । आ॒ह॒ । तस्मा᳚त् । अ॒ग्निः । सर्वाः᳚ । दिशः॑ । अनु॑ । वीति॑ । भा॒ति॒ । प्रतीति॑ । औ॒ह॒ता॒म् । अ॒श्विना᳚ । मृ॒त्युम् । अ॒स्मा॒त् । इति॑ । आ॒ह॒ । मृ॒त्युम् । ए॒व । अ॒स्मा॒त् । अपेति॑ । नु॒द॒ति॒ । उदिति॑ । व॒यम् । तम॑सः । परीति॑ । इति॑ । आ॒ह॒ । पा॒प्मा । वै । तमः॑ । पा॒प्मान᳚म् । ए॒व । अ॒स्मा॒त् । अपेति॑ । ह॒न्ति॒ । अग॑न्म । ज्योतिः॑ । उ॒त्त॒ममित्यु॑त् - त॒मम् । इति॑ । आ॒ह॒ । अ॒सौ । वै । आ॒दि॒त्यः ( ) । ज्योतिः॑ । उ॒त्त॒ममित्यु॑त्-त॒मम् । आ॒दि॒त्यस्य॑ । ए॒व । सायु॑ज्यम् । ग॒च्छ॒ति॒ । न । सं॒ॅव॒थ्स॒र इति॑ सं - व॒थ्स॒रः । ति॒ष्ठ॒ति॒ । न । अ॒स्य॒ । श्रीः । ति॒ष्ठ॒ति॒ । यस्य॑ । ए॒ताः । क्रि॒यन्ते᳚ । ज्योति॑ष्मतीम् । उ॒त्त॒मामित्यु॑त् - त॒माम् । अन्विति॑ । आ॒ह॒ । ज्योतिः॑ । ए॒व । अ॒स्मै॒ । उ॒परि॑ष्टात् । द॒धा॒ति॒ । सु॒व॒र्गस्येति॑ सुवः - गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ ।  ।  44 ( 78) 

TS 5.1.9.1  
ष॒ड्भिरिति॑ षट् - भिः । दी॒क्ष॒य॒ति॒ । षट् । वै । ऋ॒तवः॑ । ऋ॒तुभि॒रित्यृ॒तु-भिः॒ । ए॒व । ए॒न॒म् । दी॒क्ष॒य॒ति॒ । स॒प्तभि॒रिति॑ स॒प्त - भिः॒ । दी॒क्ष॒य॒ति॒ । स॒प्त । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । ए॒न॒म् । दी॒क्ष॒य॒ति॒ । विश्वे᳚ । दे॒वस्य॑ । ने॒तुः । इति॑ । अ॒नु॒ष्टुभेत्य॑नु - स्तुभा᳚ । उ॒त्त॒मयेत्यु॑त् - त॒मया᳚ । जु॒हो॒ति॒ । वाक् । वै । अ॒नु॒ष्टुबित्य॑नु - स्तुप् । तस्मा᳚त् । प्रा॒णाना॒मिति॑ प्र - अ॒नाना᳚म् । वाक् । उ॒त्त॒मेत्यु॑त् - त॒मा । एक॑स्मात् । अ॒क्षरा᳚त् । अना᳚प्तम् । प्र॒थ॒मम् । प॒दम् । तस्मा᳚त् । यत् । वा॒चः । अना᳚प्तम् । तत् । म॒नु॒ष्याः᳚ । उपेति॑ । जी॒व॒न्ति॒ । पू॒र्णया᳚ । जु॒हो॒ति॒ । पू॒र्णः । इ॒व॒ । हि । प्र॒जाप॑ति॒रिति॑ प्र॒जा - प॒तिः॒ ।  45 ( 50) 

TS 5.1.9.2  
प्र॒जाप॑ते॒रिति॑ प्र॒जा - प॒तेः॒ । आप्त्यै᳚ । न्यू॑न॒येति॒ नि - ऊ॒न॒या॒ । जु॒हो॒ति॒ । न्यू॑ना॒दिति॒ नि - ऊ॒ना॒त् । हि । प्र॒जाप॑ति॒रिति॑ प्र॒जा-प॒तिः॒ । प्र॒जा इति॑ प्र - जाः । असृ॑जत । प्र॒जाना॒मिति॑ प्र - जाना᳚म् । सृष्ट्यै᳚ । यत् । अ॒र्चिषि॑ । प्र॒वृ॒ञ्ज्यादिति॑ प्र - वृ॒ञ्ज्यात् । भू॒तम् । अवेति॑ । रु॒न्धी॒त॒ । यत् । अङ्गा॑रेषु । भ॒वि॒ष्यत् । अङ्गा॑रेषु । प्रेति॑ । वृ॒ण॒क्ति॒ । भ॒वि॒ष्यत् । ए॒व । अवेति॑ । रु॒न्धे॒ । भ॒वि॒ष्यत् । हि । भूयः॑ । भू॒तात् । द्वाभ्या᳚म् । प्रेति॑ । वृ॒ण॒क्ति॒ । द्वि॒पादिति॑ द्वि-पात् । यज॑मानः । प्रति॑ष्ठित्या॒ इति॒ प्रति॑ - स्थि॒त्यै॒ । ब्रह्म॑णा । वै । ए॒षा । यजु॑षा । संभृ॒तेति॒ सं - भृ॒ता॒ । यत् । उ॒खा । सा । यत् । भिद्ये॑त । आर्ति᳚म् । एति॑ । ऋ॒च्छे॒त् ।  46 ( 50) 

TS 5.1.9.3  
यज॑मानः । ह॒न्येत॑ । अ॒स्य॒ । य॒ज्ञः । मित्र॑ । ए॒ताम् । उ॒खाम् । त॒प॒ । इति॑ । आ॒ह॒ । ब्रह्म॑ । वै । मि॒त्रः । ब्रह्मन्न्॑ । ए॒व । ए॒ना॒म् । प्रतीति॑ । स्था॒प॒य॒ति॒ । न । आर्ति᳚म् । एति॑ । ऋ॒च्छ॒ति॒ । यज॑मानः । न । अ॒स्य॒ । य॒ज्ञः । ह॒न्य॒ते॒ । यदि॑ । भिद्ये॑त । तैः । ए॒व । क॒पालैः᳚ । समिति॑ । सृ॒जे॒त् । सा । ए॒व । ततः॑ । प्राय॑श्चित्तिः । यः । ग॒तश्री॒रिति॑ ग॒त - श्रीः॒ । स्यात् । म॒थि॒त्वा । तस्य॑ । अवेति॑ । द॒द्ध्या॒त् । भू॒तः । वै । ए॒षः । सः । स्वाम् ।  47 ( 50) 

TS 5.1.9.4  
दे॒वता᳚म् । उपेति॑ । ए॒ति॒ । यः । भूति॑काम॒ इति॒ भूति॑ - का॒मः॒ । स्यात् । यः । उ॒खायै᳚ । सं॒भवे॒दिति॑ सं - भवे᳚त् । सः । ए॒व । तस्य॑ । स्या॒त् । अतः॑ । हि । ए॒षः । सं॒भव॒तीति॑ सं-भव॑ति । ए॒षः । वै । स्व॒यं॒भूरिति॑ स्वयं-भूः । नाम॑ । भव॑ति । ए॒व । यम् । का॒मये॑त । भ्रातृ॑व्यम् । अ॒स्मै॒ । ज॒न॒ये॒य॒म् । इति॑ । अ॒न्यतः॑ । तस्य॑ । आ॒हृत्येत्या᳚ - हृत्य॑ । अवेति॑ । द॒द्ध्या॒त् । सा॒क्षादिति॑ स - अ॒क्षात् । ए॒व । अ॒स्मै॒ । भ्रातृ॑व्यम् । ज॒न॒य॒ति॒ । अं॒ब॒रीषा᳚त् । अन्न॑काम॒स्येत्यन्न॑ - का॒म॒स्य॒ । अवेति॑ । द॒द्ध्या॒त् । अं॒ब॒रीषे᳚ । वै । अन्न᳚म् । भ्रि॒य॒ते॒ । सयो॒नीति॒ स - यो॒नि॒ । ए॒व । अन्न᳚म् ।  48 ( 50) 

TS 5.1.9.5  
अवेति॑ । रु॒न्धे॒ । मुञ्जान्॑ । अवेति॑ । द॒धा॒ति॒ । ऊर्क् । वै । मुञ्जाः᳚ । ऊर्ज᳚म् । ए॒व । अ॒स्मै॒ । अपीति॑ । द॒धा॒ति॒ । अ॒ग्निः । दे॒वेभ्यः॑ । निला॑यत । सः । क्रु॒मु॒कम् । प्रेति॑ । अ॒वि॒श॒त् । क्रु॒मु॒कम् । अवेति॑ । द॒धा॒ति॒ । यत् । ए॒व । अ॒स्य॒ । तत्र॑ । न्य॑क्त॒मिति॒ नि - अ॒क्त॒म् । तत् । ए॒व । अवेति॑ । रु॒न्धे॒ । आज्ये॑न । समिति॑ । यौ॒ति॒ । ए॒तत् । वै । अ॒ग्नेः । प्रि॒यम् । धाम॑ । यत् । आज्य᳚म् । प्रि॒येण॑ । ए॒व । ए॒न॒म् । धाम्ना᳚ । समिति॑ । अ॒र्द्ध॒य॒ति॒ । अथो॒ इति॑ । तेज॑सा ।  49 ( 50) 

TS 5.1.9.6  
वैक॑ङ्कतीम् । एति॑ । द॒धा॒ति॒ । भाः । ए॒व । अवेति॑ । रु॒न्धे॒ । श॒मी॒मयी॒मिति॑ शमी - मयी᳚म् । एति॑ । द॒धा॒ति॒ । शान्त्यै᳚ । सीद॑ । त्वम् । मा॒तुः । अ॒स्याः । उ॒पस्थ॒ इत्यु॒प - स्थे॒ । इति॑ । ति॒सृभि॒रिति॑ ति॒सृ - भिः॒ । जा॒तम् । उपेति॑ । ति॒ष्ठ॒ते॒ । त्रयः॑ । इ॒मे । लो॒काः । ए॒षु । ए॒व । लो॒केषु॑ । आ॒विद॒मित्या᳚ - विद᳚म् । ग॒च्छ॒ति॒ । अथो॒ इति॑ । प्रा॒णानिति॑ प्र - अ॒नान् । ए॒व । आ॒त्मन्न् । ध॒त्ते॒ ।  ।  50 ( 34) 

TS 5.1.10.1  
न । ह॒ । स्म॒ । वै । पु॒रा । अ॒ग्निः । अप॑रशुवृक्ण॒मित्यप॑रशु-वृ॒क्ण॒म् । द॒ह॒ति॒ । तत् । अ॒स्मै॒ । प्र॒यो॒ग इति॑ प्र - यो॒गः । ए॒व । ऋषिः॑ । अ॒स्व॒द॒य॒त् । यत् । अ॒ग्ने॒ । यानि॑ । कानि॑ । च॒ । इति॑ । स॒मिध॒मिति॑ सं - इध᳚म् । एति॑ । द॒धा॒ति॒ । अप॑रशुवृक्ण॒मित्यप॑रशु-वृ॒क्ण॒म् । ए॒व । अ॒स्मै॒ । स्व॒द॒य॒ति॒ । सर्व᳚म् । अ॒स्मै॒ । स्व॒द॒ते॒ । यः । ए॒वम् । वेद॑ । औदुं॑बरीम् । एति॑ । द॒धा॒ति॒ । ऊर्क् । वै । उ॒दुं॒बरः॑ । ऊर्ज᳚म् । ए॒व । अ॒स्मै॒ । अपीति॑ । द॒धा॒ति॒ । प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒सृ॒ज॒त॒ । तम् । सृ॒ष्टम् । रक्षाꣳ॑सि ।  51 ( 50) 

TS 5.1.10.2  
अ॒जि॒घाꣳ॒॒स॒न्न् । सः । ए॒तत् । रा॒क्षो॒घ्नमिति॑ राक्षः-घ्नम् । अ॒प॒श्य॒त् । तेन॑ । वै । सः । रक्षाꣳ॑सि । अपेति॑ । अ॒ह॒त॒ । यत् । रा॒क्षो॒घ्नमिति॑ राक्षः - घ्नम् । भव॑ति । अ॒ग्नेः । ए॒व । तेन॑ । जा॒तात् । रक्षाꣳ॑सि । अपेति॑ । ह॒न्ति॒ । आश्व॑त्थीम् । एति॑ । द॒धा॒ति॒ । अ॒श्व॒त्थः । वै । वन॒स्पती॑नाम् । स॒प॒त्न॒सा॒ह इति॑ सपत्न - सा॒हः । विजि॑त्या॒ इति॒ वि - जि॒त्यै॒ । वैक॑ङ्कतीम् । एति॑ । द॒धा॒ति॒ । भाः । ए॒व । अवेति॑ । रु॒न्धे॒ । श॒मी॒मयी॒मिति॑ शमी - मयी᳚म् । एति॑ । द॒धा॒ति॒ । शान्त्यै᳚ । सꣳशि॑त॒मिति॒ सं-शि॒त॒म् । मे॒ । ब्रह्म॑ । उदिति॑ । ए॒षा॒म् । बा॒हू इति॑ । अ॒ति॒र॒म् । इति॑ । उ॒त्त॒मे इत्यु॑त् - त॒मे । औदुं॑बरी॒ इति॑ ।  52 ( 50) 

TS 5.1.10.3  
वा॒च॒य॒ति॒ । ब्रह्म॑णा । ए॒व । क्ष॒त्रम् । समिति॑ । श्य॒ति॒ । क्ष॒त्रेण॑ । ब्रह्म॑ । तस्मा᳚त् । ब्रा॒ह्म॒णः । रा॒ज॒न्य॑वा॒निति॑ राज॒न्य॑ - वा॒न् । अतीति॑ । अ॒न्यम् । ब्रा॒ह्म॒णम् । तस्मा᳚त् । रा॒ज॒न्यः॑ । ब्रा॒ह्म॒णवा॒निति॑ ब्राह्म॒ण - वा॒न् । अतीति॑ । अ॒न्यम् । रा॒ज॒न्य᳚म् । मृ॒त्युः । वै । ए॒षः । यत् । अ॒ग्निः । अ॒मृत᳚म् । हिर॑ण्यम् । रु॒क्मम् । अन्त॑रम् । प्रतीति॑ । मु॒ञ्च॒ते॒ । अ॒मृत᳚म् । ए॒व । मृ॒त्योः । अ॒न्तः । ध॒त्ते॒ । एक॑विꣳशतिनिर्बाध॒ इत्येक॑विꣳशति - नि॒र्बा॒धः॒ । भ॒व॒ति॒ । एक॑विꣳशति॒रित्येक॑-विꣳ॒॒श॒तिः॒ । वै । दे॒व॒लो॒का इति॑ देव-लो॒काः । द्वाद॑श । मासाः᳚ । पञ्च॑ । ऋ॒तवः॑ । त्रयः॑ । इ॒मे । लो॒काः । अ॒सौ । आ॒दि॒त्यः ।  53 ( 50) 

TS 5.1.10.4  
ए॒क॒विꣳ॒॒श इत्ये॑क - विꣳ॒॒शः । ए॒ताव॑न्तः । वै । दे॒व॒लो॒का इति॑ देव - लो॒काः । तेभ्यः॑ । ए॒व । भ्रातृ॑व्यम् । अ॒न्तः । ए॒ति॒ । नि॒र्बा॒धैरिति॑ निः - बा॒धैः । वै । दे॒वाः । असु॑रान् । नि॒र्बा॒ध इति॑ निः - बा॒धे । अ॒कु॒र्व॒त॒ । तत् । नि॒र्बा॒धाना॒मिति॑ निः - बा॒धाना᳚म् । नि॒र्बा॒ध॒त्वमिति॑ निर्बाध - त्वम् । नि॒र्बा॒धीति॑ निः - बा॒धी । भ॒व॒ति॒ । भ्रातृ॑व्यान् । ए॒व । नि॒र्बा॒ध इति॑ निः - बा॒धे । कु॒रु॒ते॒ । सा॒वि॒त्रि॒या । प्रतीति॑ । मु॒ञ्च॒ते॒ । प्रसू᳚त्या॒ इति॒ प्र - सू॒त्यै॒ । नक्तो॒षासा᳚ । इति॑ । उत्त॑र॒येत्युत् - त॒र॒या॒ । अ॒हो॒रा॒त्राभ्या॒मित्य॑हः - रा॒त्राभ्या᳚म् । ए॒व । ए॒न॒म् । उदिति॑ । य॒च्छ॒ते॒ । दे॒वाः । अ॒ग्निम् । धा॒र॒य॒न्न् । द्र॒वि॒णो॒दा इति॑ द्रविणः - दाः । इति॑ । आ॒ह॒ । प्रा॒णा इति॑ प्र - अ॒नाः । वै । दे॒वाः । द्र॒वि॒णो॒दा इति॑ द्रविणः - दाः । अ॒हो॒रा॒त्राभ्या॒मित्य॑हः - रा॒त्राभ्या᳚म् । ए॒व । ए॒न॒म् । उ॒द्यत्येतु॑त्-यत्य॑ ।  54 ( 50) 

TS 5.1.10.5  
प्रा॒णैरिति॑ प्र - अ॒नैः । दा॒धा॒र॒ । आसी॑नः । प्रतीति॑ । मु॒ञ्च॒ते॒ । तस्मा᳚त् । आसी॑नाः । प्र॒जा इति॑ प्र - जाः । प्रेति॑ । जा॒य॒न्ते॒ । कृ॒ष्णा॒जि॒नमिति॑ कृष्ण - अ॒जि॒नम् । उत्त॑र॒मित्युत् - त॒र॒म् । तेजः॑ । वै । हिर॑ण्यम् । ब्रह्म॑ । कृ॒ष्णा॒जि॒नमिति॑ कृष्ण - अ॒जि॒नम् । तेज॑सा । च॒ । ए॒व । ए॒न॒म् । ब्रह्म॑णा । च॒ । उ॒भ॒यतः॑ । परीति॑ । गृ॒ह्णा॒ति॒ । षडु॑द्याम॒मिति॒ षट् - उ॒द्या॒म॒म् । शि॒क्य᳚म् । भ॒व॒ति॒ । षट् । वै । ऋ॒तवः॑ । ऋ॒तुभि॒रित्यृ॒तु - भिः॒ । ए॒व । ए॒न॒म् । उदिति॑ । य॒च्छ॒ते॒ । यत् । द्वाद॑शोद्याम॒मिति॒ द्वाद॑श - उ॒द्या॒म॒म् । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । मौ॒ञ्जम् । भ॒व॒ति॒ । ऊर्क् । वै । मुञ्जाः᳚ । ऊ॒र्जा । ए॒व । ए॒न॒म् । समिति॑ ( ) । अ॒र्द्ध॒य॒ति॒ । सु॒प॒र्ण इति॑ सु - प॒र्णः । अ॒सि॒ । ग॒रुत्मान्॑ । इति॑ । अवेति॑ । ई॒क्ष॒ते॒ । रू॒पम् । ए॒व । अ॒स्य॒ । ए॒तत् । म॒हि॒मान᳚म् । व्याच॑ष्ट॒ इति॑ वि - आच॑ष्टे । दिव᳚म् । ग॒च्छ॒ । सुवः॑ । प॒त॒ । इति॑ । आ॒ह॒ । सु॒व॒र्गमिति॑ सुवः - गम् । ए॒व । ए॒न॒म् । लो॒कम् । ग॒म॒य॒ति॒ ।  ।  55 ( 74) 

TS 5.1.11.1  
समि॑द्ध॒ इति॒ सं - इ॒द्धः॒ । अ॒ञ्जन्न् । कृद॑रम् । म॒ती॒नाम् । घृ॒तम् । अ॒ग्ने॒ । मधु॑म॒दिति॒ मधु॑ - म॒त् । पिन्व॑मानः ।  । वा॒जी । वहन्न्॑ । वा॒जिन᳚म् । जा॒त॒वे॒द॒ इति॑ जात - वे॒दः॒ । दे॒वाना᳚म् । व॒क्षि॒ । प्रि॒यम् । एति॑ । स॒धस्थ॒मिति॑ स॒ध - स्थ॒म् ।  । घृ॒तेन॑ । अ॒ञ्जन्न् । समिति॑ । प॒थः । दे॒व॒याना॒निति॑ देव - यानान्॑ । प्र॒जा॒नन्निति॑ प्र - जा॒नन्न् । वा॒जी । अपीति॑ । ए॒तु॒ । दे॒वान् ।  । अन्विति॑ । त्वा॒ । स॒प्ते॒ । प्र॒दिश॒ इति॑ प्र - दिशः॑ । स॒च॒न्ता॒म् । स्व॒धामिति॑ स्व - धाम् । अ॒स्मै । यज॑मानाय । धे॒हि॒ ।  । ईड्यः॑ । च॒ । असि॑ । वन्द्यः॑ । च॒ । वा॒जि॒न्न् । आ॒शुः । च॒ । असि॑ । मेद्ध्यः॑ । च॒ । स॒प्ते॒ ।  । अ॒ग्निः । त्वा॒ ।  56 ( 50) 

TS 5.1.11.2  
दे॒वैः । वसु॑भि॒रिति॒ वसु॑ - भिः॒ । स॒जोषा॒ इति॑ स - जोषाः᳚ । प्री॒तम् । वह्नि᳚म् । व॒ह॒तु॒ । जा॒तवे॑दा॒ इति॑ जा॒त - वे॒दाः॒ ।  । स्ती॒र्णम् । ब॒र्॒.हिः । सु॒ष्टरी॒मेति॑ सु - स्तरी॑म । जु॒षा॒णा । उ॒रु । पृ॒थु । प्रथ॑मानम् । पृ॒थि॒व्याम् ।  । दे॒वेभिः॑ । यु॒क्तम् । अदि॑तिः । स॒जोषा॒ इति॑ स - जोषाः᳚ । स्यो॒नम् । कृ॒ण्वा॒ना । सु॒वि॒ते । द॒धा॒तु॒ ।  । ए॒ताः । उ॒ । वः॒ । सु॒भगा॒ इति॑ सु - भगाः᳚ । वि॒श्वरू॑पा॒ इति॑ वि॒श्व - रू॒पाः॒ । वीति॑ । पक्षो॑भि॒रिति॒ पक्षः॑ - भिः॒ । श्रय॑माणाः । उदिति॑ । आतैः᳚ ।  । ऋ॒ष्वाः । स॒तीः । क॒वषः॑ । शुंभ॑मानाः । द्वारः॑ । दे॒वीः । सु॒प्रा॒य॒णा इति॑ सु - प्रा॒य॒णाः । भ॒व॒न्तु॒ ।  । अ॒न्त॒रा । मि॒त्रावरु॒णेति॑ मि॒त्रा - वरु॑णा । चर॑न्ती॒ इति॑ । मुख᳚म् । य॒ज्ञाना᳚म् । अ॒भीति॑ । सं॒ॅवि॒दा॒ने इति॑ सं - वि॒दा॒ने ।  । उ॒षासा᳚ । वा॒म् ।  57 ( 50) 

TS 5.1.11.3  
सु॒हि॒र॒ण्ये इति॑ सु - हि॒र॒ण्ये । सु॒शि॒ल्पे इति॑ सु-शि॒ल्पे । ऋ॒तस्य॑ । योनौ᳚ । इ॒ह । सा॒द॒या॒मि॒ ।  । प्र॒थ॒मा । वा॒म् । स॒र॒थिनेति॑ स - र॒थिना᳚ । सु॒वर्णेति॑ सु - वर्णा᳚ । दे॒वौ । पश्य॑न्तौ । भुव॑नानि । विश्वा᳚ ।  । अपि॑प्रयम् । चोद॑ना । वा॒म् । मिमा॑ना । होता॑रा । ज्योतिः॑ । प्र॒दिशेति॑ प्र - दिशा᳚ । दि॒शन्ता᳚ ।  । आ॒दि॒त्यैः । नः॒ । भार॑ती । व॒ष्टु॒ । य॒ज्ञम् । सर॑स्वती । स॒ह । रु॒द्रैः । नः॒ । आ॒वी॒त् ।  । इडा᳚ । उप॑हू॒तेत्युप॑-हू॒ता॒ । वसु॑भि॒रिति॒ वसु॑ - भिः॒ । स॒जोषा॒ इति॑ स - जोषाः᳚ । य॒ज्ञम् । नः॒ । दे॒वीः॒ । अ॒मृते॑षु । ध॒त्त॒ ।  । त्वष्टा᳚ । वी॒रम् । दे॒वका॑म॒मिति॑ दे॒व-का॒म॒म् । ज॒जा॒न॒ । त्वष्टुः॑ । अर्वा᳚ । जा॒य॒ते॒ । आ॒शुः । अश्वः॑ ।  ।  58 ( 50) 

TS 5.1.11.4  
त्वष्टा᳚ । इ॒दम् । विश्व᳚म् । भुव॑नम् । ज॒जा॒न॒ । ब॒होः । क॒र्तार᳚म् । इ॒ह । य॒क्षि॒ । हो॒तः॒ ।  । अश्वः॑ । घृ॒तेन॑ । त्मन्या᳚ । सम॑क्त॒ इति॒ सं - अ॒क्तः॒ । उपेति॑ । दे॒वान् । ऋ॒तु॒श इत्यृ॑तु - शः । पाथः॑ । ए॒तु॒ ।  । वन॒स्पतिः॑ । दे॒व॒लो॒कमिति॑ देव - लो॒कम् । प्र॒जा॒नन्निति॑ प्र-जा॒नन्न् । अ॒ग्निना᳚ । ह॒व्या । स्व॒दि॒तानि॑ । व॒क्ष॒त् ।  । प्र॒जाप॑ते॒रिति॑ प्र॒जा - प॒तेः॒ । तप॑सा । वा॒वृ॒धा॒नः । स॒द्यः । जा॒तः । द॒धि॒षे॒ । य॒ज्ञम् । अ॒ग्ने॒ ।  । स्वाहा॑कृते॒नेति॒ स्वाहा᳚ - कृ॒ते॒न॒ । ह॒विषा᳚ । पु॒रो॒गा॒ इति॑ पुरः - गाः॒ । या॒हि । सा॒द्ध्या । ह॒विः । अ॒द॒न्तु॒ । दे॒वाः ।  ।  59 ( 42) 

5.2      पञ्चमकाण्डे द्वितीयः प्रश्नः - चित्युपक्रमाभिधानं
TS 5.2.1.1  
विष्णु॑मुखा॒ इति॒ विष्णु॑ - मु॒खाः॒ । वै । दे॒वाः । छन्दो॑भि॒रिति॒ छन्दः॑ - भिः॒ । इ॒मान् । लो॒कान् । अ॒न॒प॒ज॒य्यमित्य॑नप - ज॒य्यम् । अ॒भीति॑ । अ॒ज॒य॒न्न् । यत् । वि॒ष्णु॒क्र॒मानिति॑ विष्णु-क्र॒मान् । क्रम॑ते । विष्णुः॑ । ए॒व । भू॒त्वा । यज॑मानः । छन्दो॑भि॒रिति॒ छन्दः॑ - भिः॒ । इ॒मान् । लो॒कान् । अ॒न॒प॒ज॒य्यमित्य॑नप-ज॒य्यम् । अ॒भीति॑ । ज॒य॒ति॒ । विष्णोः᳚ । क्रमः॑ । अ॒सि॒ । अ॒भि॒मा॒ति॒हेत्य॑भिमाति-हा । इति॑ । आ॒ह॒ । गा॒य॒त्री । वै । पृ॒थि॒वी । त्रैष्टु॑भम् । अ॒न्तरि॑क्षम् । जाग॑ती । द्यौः । आनु॑ष्टुभी॒रित्यानु॑ - स्तु॒भीः॒ । दिशः॑ । छन्दो॑भि॒रिति॒ छन्दः॑ - भिः॒ । ए॒व । इ॒मान् । लो॒कान् । य॒था॒पू॒र्वमिति॑ यथा - पू॒र्वम् । अ॒भीति॑ । ज॒य॒ति॒ । प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒सृ॒ज॒त॒ । सः । अ॒स्मा॒त् । सृ॒ष्टः ।  1 ( 50) 

TS 5.2.1.2  
पराङ्॑ । ऐ॒त् । तम् । ए॒तया᳚ । अन्विति॑ । ऐ॒त् । अक्र॑न्दत् । इति॑ । तया᳚ । वै । सः । अ॒ग्नेः । प्रि॒यम् । धाम॑ । अवेति॑ । अ॒रु॒न्ध॒ । यत् । ए॒ताम् । अ॒न्वाहेत्य॑नु-आह॑ । अ॒ग्नेः । ए॒व । ए॒तया᳚ । प्रि॒यम् । धाम॑ । अवेति॑ । रु॒न्धे॒ । ई॒श्व॒रः । वै । ए॒षः । पराङ्॑ । प्र॒दघ॒ इति॑ प्र -दघः॑ । यः । वि॒ष्णु॒क्र॒मानिति॑ विष्णु - क्र॒मान् । क्रम॑ते । च॒त॒सृभि॒रिति॑ चत॒सृ - भिः॒ । एति॑ । व॒र्त॒ते॒ । च॒त्वारि॑ । छन्दाꣳ॑सि । छन्दाꣳ॑सि । खलु॑ । वै । अ॒ग्नेः । प्रि॒या । त॒नूः । प्रि॒याम् । ए॒व । अ॒स्य॒ । त॒नुव᳚म् । अ॒भीति॑ ।  2 ( 50) 

TS 5.2.1.3  
प॒र्याव॑र्तत॒ इति॑ परि - आव॑र्तते । द॒क्षि॒णा । प॒र्याव॑र्तत॒ इति॑ परि - आव॑र्तते । स्वम् । ए॒व । वी॒र्य᳚म् । अन्विति॑ । प॒र्याव॑र्तत॒ इति॑ परि - आव॑र्तते । तस्मा᳚त् । दक्षि॑णः । अर्द्धः॑ । आ॒त्मनः॑ । वी॒र्या॑वत्तर॒ इति॑ वी॒र्या॑वत् - त॒रः॒ । अथो॒ इति॑ । आ॒दि॒त्यस्य॑ । ए॒व । आ॒वृत॒मित्या᳚ - वृत᳚म् । अन्विति॑ । प॒र्याव॑र्तत॒ इति॑ परि - आव॑र्तते । शुन॒श्शेप᳚म् । आजी॑गर्तिम् । वरु॑णः । अ॒गृ॒ह्णा॒त् । सः । ए॒ताम् । वा॒रु॒णीम् । अ॒प॒श्य॒त् । तया᳚ । वै । सः । आ॒त्मान᳚म् । व॒रु॒ण॒पा॒शादिति॑ वरुण - पा॒शात् । अ॒मु॒ञ्च॒त् । वरु॑णः । वै । ए॒तम् । गृ॒ह्णा॒ति॒ । यः । उ॒खाम् । प्र॒ति॒मु॒ञ्चत॒ इति॑ प्रति - मु॒ञ्चते᳚ । उदिति॑ । उ॒त्त॒ममित्यु॑त् - त॒मम् । व॒रु॒ण॒ । पाश᳚म् । अ॒स्मत् । इति॑ । आ॒ह॒ । आ॒त्मान᳚म् । ए॒व । ए॒तया᳚ ।  3 ( 50) 

TS 5.2.1.4  
व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ । एति॑ । त्वा॒ । अ॒हा॒र्॒.ष॒म् । इति॑ । आ॒ह॒ । एति॑ । हि । ए॒न॒म् । हर॑ति । ध्रु॒वः । ति॒ष्ठ॒ । अवि॑चाचलि॒रित्यवि॑ - चा॒च॒लिः॒ । इति॑ । आ॒ह॒ । प्रति॑ष्ठित्या॒ इति॒ प्रति॑ - स्थि॒त्यै॒ । विशः॑ । त्वा॒ । सर्वाः᳚ । वा॒ञ्छ॒न्तु॒ । इति॑ । आ॒ह॒ । वि॒शा । ए॒व । ए॒न॒म् । समिति॑ । अ॒र्द्ध॒य॒ति॒ । अ॒स्मिन्न् । रा॒ष्ट्रम् । अधीति॑ । श्र॒य॒ । इति॑ । आ॒ह॒ । रा॒ष्ट्रम् । ए॒व । अ॒स्मि॒न्न् । ध्रु॒वम् । अ॒कः॒ । यम् । का॒मये॑त । रा॒ष्ट्रम् । स्या॒त् । इति॑ । तम् । मन॑सा । ध्या॒ये॒त् । रा॒ष्ट्रम् । ए॒व । भ॒व॒ति॒ ।  4 ( 50) 

TS 5.2.1.5  
अग्रे᳚ । बृ॒हन्न् । उ॒षसा᳚म् । ऊ॒र्द्ध्वः । अ॒स्था॒त् । इति॑ । आ॒ह॒ । अग्र᳚म् । ए॒व । ए॒न॒म् । स॒मा॒नाना᳚म् । क॒रो॒ति॒ । नि॒र्ज॒ग्मि॒वानिति॑ निः-ज॒ग्मि॒वान् । तम॑सः । इति॑ । आ॒ह॒ । तमः॑ । ए॒व । अ॒स्मा॒त् । अपेति॑ । ह॒न्ति॒ । ज्योति॑षा । एति॑ । अ॒गा॒त् । इति॑ । आ॒ह॒ । ज्योतिः॑ । ए॒व । अ॒स्मि॒न्न् । द॒धा॒ति॒ । च॒त॒सृभि॒रिति॑ चत॒सृ - भिः॒ । सा॒द॒य॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । अति॑च्छन्द॒सेत्यति॑ - छ॒न्द॒सा॒ । उ॒त्त॒मयेत्यु॑त् - त॒मया᳚ । वर्ष्म॑ । वै । ए॒षा । छन्द॑साम् । यत् । अति॑च्छन्दा॒ इत्यति॑ - छ॒न्दाः॒ । वर्ष्म॑ । ए॒व । ए॒न॒म् । स॒मा॒नाना᳚म् । क॒रो॒ति॒ । सद्व॒तीति॒ सत् - व॒ती॒ ।  5 ( 50) 

TS 5.2.1.6  
भ॒व॒ति॒ । स॒त्त्वमिति॑ सत् - त्वम् । ए॒व । ए॒न॒म् । ग॒म॒य॒ति॒ । वा॒थ्स॒प्रेणेति॑ वाथ्स - प्रेण॑ । उपेति॑ । ति॒ष्ठ॒ते॒ । ए॒तेन॑ । वै । व॒थ्स॒प्रीरिति॑ वथ्स - प्रीः । भा॒ल॒न्द॒नः । अ॒ग्नेः । प्रि॒यम् । धाम॑ । अवेति॑ । अ॒रु॒न्ध॒ । अ॒ग्नेः । ए॒व । ए॒तेन॑ । प्रि॒यम् । धाम॑ । अवेति॑ । रु॒न्धे॒ । ए॒का॒द॒शम् । भ॒व॒ति॒ । ए॒क॒धेत्ये॑क - धा । ए॒व । यज॑माने । वी॒र्य᳚म् । द॒धा॒ति॒ । स्तोमे॑न । वै । दे॒वाः । अ॒स्मिन्न् । लो॒के । आ॒र्द्ध्नु॒व॒न्न् । छन्दो॑भि॒रिति॒ छन्दः॑ - भिः॒ । अ॒मुष्मिन्न्॑ । स्तोम॑स्य । इ॒व॒ । खलु॑ । वै । ए॒तत् । रू॒पम् । यत् । वा॒थ्स॒प्रमिति॑ वाथ्स-प्रम् । यत् । वा॒थ्स॒प्रेणेति॑ वाथ्स-प्रेण॑ । उ॒प॒तिष्ठ॑त॒ इत्यु॑प-तिष्ठ॑ते ।  6 ( 50) 

TS 5.2.1.7  
इ॒मम् । ए॒व । तेन॑ । लो॒कम् । अ॒भीति॑ । ज॒य॒ति॒ । यत् । वि॒ष्णु॒क्र॒मानिति॑ विष्णु - क्र॒मान् । क्रम॑ते । अ॒मुम् । ए॒व । तैः । लो॒कम् । अ॒भीति॑ । ज॒य॒ति॒ । पू॒र्वे॒द्युः । प्रेति॑ । क्रा॒म॒ति॒ । उ॒त्त॒रे॒द्युः । उपेति॑ । ति॒ष्ठ॒ते॒ । तस्मा᳚त् । योगे᳚ । अ॒न्यासा᳚म् । प्र॒जाना॒मिति॑ प्र - जाना᳚म् । मनः॑ । क्षेमे᳚ । अ॒न्यासा᳚म् । तस्मा᳚त् । या॒या॒व॒रः । क्षे॒म्यस्य॑ । ई॒शे॒ । तस्मा᳚त् । या॒या॒व॒रः । क्षे॒म्यम् । अ॒द्ध्यव॑स्य॒तीत्य॑धि - अव॑स्यति । मु॒ष्टी इति॑ । क॒रो॒ति॒ । वाच᳚म् । य॒च्छ॒ति॒ । य॒ज्ञस्य॑ । धृत्यै᳚ ।  ।  7 ( 42) 

TS 5.2.2.1  
अन्न॑पत॒ इत्यन्न॑ - प॒ते॒ । अन्न॑स्य । नः॒ । दे॒हि॒ । इति॑ । आ॒ह॒ । अ॒ग्निः । वै । अन्न॑पति॒रित्यन्न॑ - प॒तिः॒ । सः । ए॒व । अ॒स्मै॒ । अन्न᳚म् । प्रेति॑ । य॒च्छ॒ति॒ । अ॒न॒मी॒वस्य॑ । शु॒ष्मिणः॑ । इति॑ । आ॒ह॒ । अ॒य॒क्ष्मस्य॑ । इति॑ । वाव । ए॒तत् । आ॒ह॒ । प्रेति॑ । प्र॒दा॒तार॒मिति॑ प्र - दा॒तार᳚म् । ता॒रि॒षः॒ । ऊर्ज᳚म् । नः॒ । धे॒हि॒ । द्वि॒पद॒ इति॑ द्वि - पदे᳚ । चतु॑ष्पद॒ इति॒ चतुः॑ - प॒दे॒ । इति॑ । आ॒ह॒ । आ॒शिष॒मित्या᳚ - शिष᳚म् । ए॒व । ए॒ताम् । एति॑ । शा॒स्ते॒ । उदिति॑ । उ॒ । त्वा॒ । विश्वे᳚ । दे॒वाः । इति॑ । आ॒ह॒ । प्रा॒णा इति॑ प्र-अ॒नाः । वै । विश्वे᳚ । दे॒वाः ।  8 ( 50) 

TS 5.2.2.2  
प्रा॒णैरिति॑ प्र - अ॒नैः । ए॒व । ए॒न॒म् । उदिति॑ । य॒च्छ॒ते॒ । अग्ने᳚ । भर॑न्तु । चित्ति॑भि॒रिति॒ चित्ति॑ - भिः॒ । इति॑ । आ॒ह॒ । यस्मै᳚ । ए॒व । ए॒न॒म् । चि॒त्ताय॑ । उ॒द्यच्छ॑त॒ इत्यु॑त् - यच्छ॑ते । तेन॑ । ए॒व । ए॒न॒म् । समिति॑ । अ॒र्द्ध॒य॒ति॒ । च॒त॒सृभि॒रिति॑ चत॒सृ - भिः॒ । एति॑ । सा॒द॒य॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । अति॑च्छन्द॒सेत्यति॑ - छ॒न्द॒सा॒ । उ॒त्त॒मयेत्यु॑त् - त॒मया᳚ । वर्ष्म॑ । वै । ए॒षा । छन्द॑साम् । यत् । अति॑च्छन्दा॒ इत्यति॑ - छ॒न्दाः॒ । वर्ष्म॑ । ए॒व । ए॒न॒म् । स॒मा॒नाना᳚म् । क॒रो॒ति॒ । सद्व॒तीति॒ सत् - व॒ती॒ । भ॒व॒ति॒ । स॒त्त्वमिति॑ सत्-त्वम् । ए॒व । ए॒न॒म् । ग॒म॒य॒ति॒ । प्रेति॑ । इत् । अ॒ग्ने॒ । ज्योति॑ष्मान् ।  9 ( 50) 

TS 5.2.2.3  
या॒हि॒ । इति॑ । आ॒ह॒ । ज्योतिः॑ । ए॒व । अ॒स्मि॒न्न् । द॒धा॒ति॒ । त॒नुवा᳚ । वै । ए॒षः । हि॒न॒स्ति॒ । यम् । हि॒नस्ति॑ । मा । हिꣳ॒॒सीः॒ । त॒नुवा᳚ । प्र॒जा इति॑ प्र - जाः । इति॑ । आ॒ह॒ । प्र॒जाभ्य॒ इति॑ प्र - जाभ्यः॑ । ए॒व । ए॒न॒म् । श॒म॒य॒ति॒ । रक्षाꣳ॑सि । वै । ए॒तत् । य॒ज्ञम् । स॒च॒न्ते॒ । यत् । अनः॑ । उ॒थ्सर्ज॒तीत्यु॑त्-सर्ज॑ति । अक्र॑न्दत् । इति॑ । अन्विति॑ । आ॒ह॒ । रक्ष॑साम् । अप॑हत्या॒ इत्यप॑ - ह॒त्यै॒ । अन॑सा । व॒ह॒न्ति॒ । अप॑चिति॒मित्यप॑ - चि॒ति॒म् । ए॒व । अ॒स्मि॒न्न् । द॒धा॒ति॒ । तस्मा᳚त् । अ॒न॒स्वी । च॒ । र॒थी । च॒ । अति॑थीनाम् । अप॑चिततमा॒वित्यप॑चित - त॒मौ॒ ।  10 ( 50) 

TS 5.2.2.4  
अप॑चितिमा॒नित्यप॑चिति - मा॒न् । भ॒व॒ति॒ । यः । ए॒वम् । वेद॑ । स॒मिधेति॑ सं - इधा᳚ । अ॒ग्निम् । दु॒व॒स्य॒त॒ । इति॑ । घृ॒ता॒नु॒षि॒क्तामिति॑ घृत - अ॒नु॒षि॒क्ताम् । अव॑सित॒ इत्यव॑ - सि॒ते॒ । स॒मिध॒मिति॑ सं - इध᳚म् । एति॑ । द॒धा॒ति॒ । यथा᳚ । अति॑थये । आग॑ता॒येत्या - ग॒ता॒य॒ । स॒र्पिष्व॑त् । आ॒ति॒थ्यम् । क्रि॒यते᳚ । ता॒दृक् । ए॒व । तत् । गा॒य॒त्रि॒या । ब्रा॒ह्म॒णस्य॑ । गा॒य॒त्रः । हि । ब्रा॒ह्म॒णः । त्रि॒ष्टुभा᳚ । रा॒ज॒न्य॑स्य । त्रैष्टु॑भः । हि । रा॒ज॒न्यः॑ । अ॒फ्स्वित्य॑प्-सु । भस्म॑ । प्रेति॑ । वे॒श॒य॒ति॒ । अ॒फ्सुयो॑नि॒रित्य॒फ्सु - यो॒निः॒ । वै । अ॒ग्निः । स्वाम् । ए॒व । ए॒न॒म् । योनि᳚म् । ग॒म॒य॒ति॒ । ति॒सृभि॒रिति॑ ति॒सृ-भिः॒ । प्रेति॑ । वे॒श॒य॒ति॒ । त्रि॒वृदिति॑ त्रि - वृत् । वै ।  11 ( 50) 

TS 5.2.2.5  
अ॒ग्निः । यावान्॑ । ए॒व । अ॒ग्निः । तम् । प्र॒ति॒ष्ठामिति॑ प्रति - स्थाम् । ग॒म॒य॒ति॒ । परेति॑ । वै । ए॒षः । अ॒ग्निम् । व॒प॒ति॒ । यः । अ॒फ्स्वित्य॑प् - सु । भस्म॑ । प्र॒वे॒शय॒तीति॑ प्र - वे॒शय॑ति । ज्योति॑ष्मतीभ्याम् । अवेति॑ । द॒धा॒ति॒ । ज्योतिः॑ । ए॒व । अ॒स्मि॒न्न् । द॒धा॒ति॒ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । परेति॑ । वै । ए॒षः । प्र॒जामिति॑ प्र - जाम् । प॒शून् । व॒प॒ति॒ । यः । अ॒फ्स्वित्य॑प् - सु । भस्म॑ । प्र॒वे॒शय॒तीति॑ प्र - वे॒शय॑ति । पुनः॑ । ऊ॒र्जा । स॒ह । र॒य्या । इति॑ । पुनः॑ । उ॒दैतीत्यु॑त् - ऐति॑ । प्र॒जामिति॑ प्र - जाम् । ए॒व । प॒शून् । आ॒त्मन्न् । ध॒त्ते॒ । पुनः॑ । त्वा॒ । आ॒दि॒त्याः ।  12 ( 50) 

TS 5.2.2.6  
रु॒द्राः । वस॑वः । समिति॑ । इ॒न्ध॒ता॒म् । इति॑ । आ॒ह॒ । ए॒ताः । वै । ए॒तम् । दे॒वताः᳚ । अग्रे᳚ । समिति॑ । ऐ॒न्ध॒त॒ । ताभिः॑ । ए॒व । ए॒न॒म् । समिति॑ । इ॒न्धे॒ । बोध॑ । सः । बो॒धि॒ । इति॑ । उपेति॑ । ति॒ष्ठ॒ते॒ । बो॒धय॑ति । ए॒व । ए॒न॒म् । तस्मा᳚त् । सु॒प्त्वा । प्र॒जा इति॑ प्र - जाः । प्रेति॑ । बु॒द्ध्य॒न्ते॒ । य॒था॒स्था॒नमिति॑ यथा - स्था॒नम् । उपेति॑ । ति॒ष्ठ॒ते॒ । तस्मा᳚त् । य॒था॒स्था॒नमिति॑ यथा - स्था॒नम् । प॒शवः॑ । पुनः॑ । एत्येत्या᳚ - इत्य॑ । उपेति॑ । ति॒ष्ठ॒न्ते॒ ।  ।  13 ( 42) 

TS 5.2.3.1  
याव॑ती । वै । पृ॒थि॒वी । तस्यै᳚ । य॒मः । आधि॑पत्य॒मित्याधि॑ - प॒त्य॒म् । परीति॑ । इ॒या॒य॒ । यः । वै । य॒मम् । दे॒व॒यज॑न॒मिति॑ देव - यज॑नम् । अ॒स्याः । अनि॑र्या॒च्येत्यनिः॑ - या॒च्य॒ । अ॒ग्निम् । चि॒नु॒ते । य॒माय॑ । ए॒न॒म् । सः । चि॒नु॒ते॒ । अपेति॑ । इ॒त॒ । इति॑ । अ॒द्ध्यव॑सायय॒तीत्य॑धि - अव॑साययति । य॒मम् । ए॒व । दे॒व॒यज॑न॒मिति॑ देव-यज॑नम् । अ॒स्यै । नि॒र्याच्येति॑ निः - याच्य॑ । आ॒त्मने᳚ । अ॒ग्निम् । चि॒नु॒ते॒ । इ॒ष्व॒ग्रेणेती॑षु - अ॒ग्रेण॑ । वै । अ॒स्याः । अना॑मृत॒मित्यना᳚ - मृ॒त॒म् । इ॒च्छन्तः॑ । न । अ॒वि॒न्द॒न्न् । ते । दे॒वाः । ए॒तत् । यजुः॑ । अ॒प॒श्य॒न्न् । अपेति॑ । इ॒त॒ । इति॑ । यत् । ए॒तेन॑ । अ॒द्ध्य॒व॒सा॒यय॒तीत्य॑धि - अ॒व॒सा॒यय॑ति ।  14 ( 50) 

TS 5.2.3.2  
अना॑मृत॒ इत्यना᳚ - मृ॒ते॒ । ए॒व । अ॒ग्निम् । चि॒नु॒ते॒ । उदिति॑ । ह॒न्ति॒ । यत् । ए॒व । अ॒स्याः॒ । अ॒मे॒द्ध्यम् । तत् । अपेति॑ । ह॒न्ति॒ । अ॒पः । अवेति॑ । उ॒क्ष॒ति॒ । शान्त्यै᳚ । सिक॑ताः । नीति॑ । व॒प॒ति॒ । ए॒तत् । वै । अ॒ग्नेः । वै॒श्वा॒न॒रस्य॑ । रू॒पम् । रू॒पेण॑ । ए॒व । वै॒श्वा॒न॒रम् । अवेति॑ । रु॒न्धे॒ । ऊषान्॑ । नीति॑ । व॒प॒ति॒ । पुष्टिः॑ । वै । ए॒षा । प्र॒जन॑न॒मिति॑ प्र - जन॑नम् । यत् । ऊषाः᳚ । पुष्ट्या᳚म् । ए॒व । प्र॒जन॑न॒ इति॑ प्र - जन॑ने । अ॒ग्निम् । चि॒नु॒ते॒ । अथो॒ इति॑ । सं॒.ज्ञान॒ इति॑ सं - ज्ञाने᳚ । ए॒व । सं॒.ज्ञान॒मिति॑ सं-ज्ञान᳚म् । हि । ए॒तत् ।  15 ( 50) 

TS 5.2.3.3  
प॒शू॒नाम् । यत् । ऊषाः᳚ । द्यावा॑पृथि॒वी इति॒ द्यावा᳚ - पृ॒थि॒वी । स॒ह । आ॒स्ता॒म् । ते इति॑ । वि॒य॒ती इति॑ वि - य॒ती । अ॒ब्रू॒ता॒म् । अस्तु॑ । ए॒व । नौ॒ । स॒ह । य॒ज्ञिय᳚म् । इति॑ । यत् । अ॒मुष्याः᳚ । य॒ज्ञिय᳚म् । आसी᳚त् । तत् । अ॒स्याम् । अ॒द॒धा॒त् । ते । ऊषाः᳚ । अ॒भ॒व॒न्न् । यत् । अ॒स्याः । य॒ज्ञिय᳚म् । आसी᳚त् । तत् । अ॒मुष्या᳚म् । अ॒द॒धा॒त् । तत् । अ॒दः । च॒न्द्रम॑सि । कृ॒ष्णम् । ऊषान्॑ । नि॒वप॒न्निति॑ नि-वपन्न्॑ । अ॒दः । ध्या॒ये॒त् । द्यावा॑पृथि॒व्योरिति॒ द्यावा᳚ - पृ॒थि॒व्योः । ए॒व । य॒ज्ञिये᳚ । अ॒ग्निम् । चि॒नु॒ते॒ । अ॒यम् । सः । अ॒ग्निः । इति॑ । वि॒श्वामि॑त्र॒स्येति॑ वि॒श्व - मि॒त्र॒स्य॒ ।  16 ( 50) 

TS 5.2.3.4  
सू॒क्तमिति॑ सु - उ॒क्तम् । भ॒व॒ति॒ । ए॒तेन॑ । वै । वि॒श्वामि॑त्र॒ इति॑ वि॒श्व - मि॒त्रः॒ । अ॒ग्नेः । प्रि॒यम् । धाम॑ । अवेति॑ । अ॒रु॒न्ध॒ । अ॒ग्नेः । ए॒व । ए॒तेन॑ । प्रि॒यम् । धाम॑ । अवेति॑ । रु॒न्धे॒ । छन्दो॑भि॒रिति॒ छन्दः॑ - भिः॒ । वै । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । चत॑स्रः । प्राचीः᳚ । उपेति॑ । द॒धा॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । तत् । यज॑मानः । सु॒व॒र्गमिति॑ सुवः - गम् । लो॒कम् । ए॒ति॒ । तेषा᳚म् । सु॒व॒र्गमिति॑ सुवः - गम् । लो॒कम् । य॒ताम् । दिशः॑ । समिति॑ । अ॒व्ली॒य॒न्त॒ । ते । द्वे इति॑ । पु॒रस्ता᳚त् । स॒मीची॒ इति॑ । उपेति॑ । अ॒द॒ध॒त॒ । द्वे इति॑ ।  17 ( 50) 

TS 5.2.3.5  
प॒श्चात् । स॒मीची॒ इति॑ । ताभिः॑ । वै । ते । दिशः॑ । अ॒दृꣳ॒॒ह॒न्न् । यत् । द्वे इति॑ । पु॒रस्ता᳚त् । स॒मीची॒ इति॑ । उ॒प॒दधा॒तीत्यु॑प - दधा॑ति । द्वे इति॑ । प॒श्चात् । स॒मीची॒ इति॑ । दि॒शाम् । विधृ॑त्या॒ इति॒ वि-धृ॒त्यै॒ । अथो॒ इति॑ । प॒शवः॑ । वै । छन्दाꣳ॑सि । प॒शून् । ए॒व । अ॒स्मै॒ । स॒मीचः॑ । द॒धा॒ति॒ । अ॒ष्टौ । उपेति॑ । द॒धा॒ति॒ । अ॒ष्टाक्ष॒रेत्य॒ष्टा-अ॒क्ष॒रा॒ । गा॒य॒त्री । गा॒य॒त्रः । अ॒ग्निः । यावान्॑ । ए॒व । अ॒ग्निः । तम् । चि॒नु॒ते॒ । अ॒ष्टौ । उपेति॑ । द॒धा॒ति॒ । अ॒ष्टाक्ष॒रेत्य॒ष्टा-अ॒क्ष॒रा॒ । गा॒य॒त्री । गा॒य॒त्री । सु॒व॒र्गमिति॑ सुवः - गम् । लो॒कम् । अञ्ज॑सा । वे॒द॒ । सु॒व॒र्गस्येति॑ सुवः - गस्य॑ । लो॒कस्य॑ ।  18 ( 50) 

TS 5.2.3.6  
प्रज्ञा᳚त्या॒ इति॒ प्र - ज्ञा॒त्यै॒ । त्रयो॑द॒शेति॒ त्रयः॑ - द॒श॒ । लो॒कं॒पृ॒णा इति॑ लोकं - पृ॒णाः । उपेति॑ । द॒धा॒ति॒ । एक॑विꣳशति॒रित्येक॑ - विꣳ॒॒श॒तिः॒ । समिति॑ । प॒द्य॒न्ते॒ । प्र॒ति॒ष्ठेति॑ प्रति - स्था । वै । ए॒क॒विꣳ॒॒श इत्ये॑क - विꣳ॒॒शः । प्र॒ति॒ष्ठेति॑ प्रति - स्था । गार्.ह॑पत्य॒ इति॒ गार्.ह॑ - प॒त्यः॒ । ए॒क॒विꣳ॒॒शस्येत्ये॑क - विꣳ॒॒शस्य॑ । ए॒व । प्र॒ति॒ष्ठामिति॑ प्रति-स्थाम् । गार्.ह॑पत्य॒मिति॒ गार्.ह॑ - प॒त्य॒म् । अनु॑ । प्रतीति॑ । ति॒ष्ठ॒ति॒ । प्रतीति॑ । अ॒ग्निम् । चि॒क्या॒नः । ति॒ष्ठ॒ति॒ । यः । ए॒वम् । वेद॑ । पञ्च॑चितीक॒मिति॒ पञ्च॑-चि॒ती॒क॒म् । चि॒न्वी॒त॒ । प्र॒थ॒मम् । चि॒न्वा॒नः । पाङ्क्तः॑ । य॒ज्ञः । पाङ्क्ताः᳚ । प॒शवः॑ । य॒ज्ञम् । ए॒व । प॒शून् । अवेति॑ । रु॒न्धे॒ । त्रिचि॑तीक॒मिति॒ त्रि - चि॒ती॒क॒म् । चि॒न्वी॒त॒ । द्वि॒तीय᳚म् । चि॒न्वा॒नः । त्रयः॑ । इ॒मे । लो॒काः । ए॒षु । ए॒व । लो॒केषु॑ ।  19 ( 50) 

TS 5.2.3.7  
प्रतीति॑ । ति॒ष्ठ॒ति॒ । एक॑चितीक॒मित्येक॑ - चि॒ती॒क॒म् । चि॒न्वी॒त॒ । तृ॒तीय᳚म् । चि॒न्वा॒नः । ए॒क॒धेत्ये॑क - धा । वै । सु॒व॒र्ग इति॑ सुवः - गः । लो॒कः । ए॒क॒वृतेत्ये॑क - वृता᳚ । ए॒व । सु॒व॒र्गमिति॑ सुवः - गम् । लो॒कम् । ए॒ति॒ । पुरी॑षेण । अ॒भीति॑ । ऊ॒ह॒ति॒ । तस्मा᳚त् । माꣳ॒॒सेन॑ । अस्थि॑ । छ॒न्नम् । न । दु॒श्चर्मेति॑ दुः - चर्मा᳚ । भ॒व॒ति॒ । यः । ए॒वम् । वेद॑ । पञ्च॑ । चित॑यः । भ॒व॒न्ति॒ । प॒ञ्चभि॒रिति॑ प॒ञ्च - भिः॒ । पुरी॑षैः । अ॒भीति॑ । ऊ॒ह॒ति॒ । दश॑ । समिति॑ । प॒द्य॒न्ते॒ । दशा᳚क्ष॒रेति॒ दश॑ - अ॒क्ष॒रा॒ । वि॒राडिति॑ वि-राट् । अन्न᳚म् । वि॒राडिति॑ वि - राट् । वि॒राजीति॑ वि - राजि॑ । ए॒व । अ॒न्नाद्य॒ इत्य॑न्न - अद्ये᳚ । प्रतीति॑ । ति॒ष्ठ॒ति॒ ।  ।  20 ( 47) 

TS 5.2.4.1  
वीति॑ । वै । ए॒तौ । द्वि॒षा॒ते॒ इति॑ । यः । च॒ । पु॒रा । अ॒ग्निः । यः । च॒ । उ॒खाया᳚म् । समिति॑ । इ॒त॒म् । इति॑ । च॒त॒सृभि॒रिति॑ चत॒सृ-भिः॒ । सम् । नीति॑ । व॒प॒ति॒ । च॒त्वारि॑ । छन्दाꣳ॑सि । छन्दाꣳ॑सि । खलु॑ । वै । अ॒ग्नेः । प्रि॒या । त॒नूः । प्रि॒यया᳚ । ए॒व । ए॒नौ॒ । त॒नुवा᳚ । समिति॑ । शा॒स्ति॒ । समिति॑ । इ॒त॒म् । इति॑ । आ॒ह॒ । तस्मा᳚त् । ब्रह्म॑णा । क्ष॒त्रम् । समिति॑ । ए॒ति॒ । यत् । स॒न्न्युप्येति॑ सं - न्युप्य॑ । वि॒हर॒तीति॑ वि - हर॑ति । तस्मा᳚त् । ब्रह्म॑णा । क्ष॒त्रम् । वीति॑ । ए॒ति॒ । ऋ॒तुभि॒रित्यृ॒तु - भिः॒ ।  21 ( 50) 

TS 5.2.4.2  
वै । ए॒तम् । दी॒क्ष॒य॒न्ति॒ । सः । ऋ॒तुभि॒रित्यृ॒तु - भिः॒ । ए॒व । वि॒मुच्य॒ इति॑ वि - मुच्यः॑ । मा॒ता । इ॒व॒ । पु॒त्रम् । पृ॒थि॒वी । पु॒री॒ष्य᳚म् । इति॑ । आ॒ह॒ । ऋ॒तुभि॒रित्यृ॒तु - भिः॒ । ए॒व । ए॒न॒म् । दी॒क्ष॒यि॒त्वा । ऋ॒तुभि॒रित्यृ॒तु-भिः॒ । वीति॑ । मु॒ञ्च॒ति॒ । वै॒श्वा॒न॒र्या । शि॒क्य᳚म् । एति॑ । द॒त्ते॒ । स्व॒दय॑ति । ए॒व । ए॒न॒त् । नै॒र्॒.ऋ॒तीरिति॑ नैः-ऋ॒तीः । कृ॒ष्णाः । ति॒स्रः । तुष॑पक्वा॒ इति॒ तुष॑ - प॒क्वाः॒ । भ॒व॒न्ति॒ । निर्.ऋ॑त्या॒ इति॒ निः - ऋ॒त्यै॒ । वै । ए॒तत् । भा॒ग॒धेय॒मिति॑ भाग - धेय᳚म् । यत् । तुषाः᳚ । निर्.ऋ॑त्या॒ इति॒ निः-ऋ॒त्यै॒ । रू॒पम् । कृ॒ष्णम् । रू॒पेण॑ । ए॒व । निर्.ऋ॑ति॒मिति॒ निः - ऋ॒ति॒म् । नि॒रव॑दयत॒ इति॑ निः - अव॑दयते । इ॒माम् । दिश᳚म् । य॒न्ति॒ । ए॒षा ।  22 ( 50) 

TS 5.2.4.3  
वै । निर्.ऋ॑त्या॒ इति॒ निः - ऋ॒त्यै॒ । दिक् । स्वाया᳚म् । ए॒व । दि॒शि । निर्.ऋ॑ति॒मिति॒ निः - ऋ॒ति॒म् । नि॒रव॑दयत॒ इति॑ निः - अव॑दयते । स्वकृ॑त॒ इति॒ स्व - कृ॒ते॒ । इरि॑णे । उपेति॑ । द॒धा॒ति॒ । प्र॒द॒र इति॑ प्र - द॒रे । वा॒ । ए॒तत् । वै । निर्.ऋ॑त्या॒ इति॒ निः - ऋ॒त्याः॒ । आ॒यत॑न॒मित्या᳚ - यत॑नम् । स्वे । ए॒व । आ॒यत॑न॒ इत्या᳚ - यत॑ने । निर्.ऋ॑ति॒मिति॒ निः - ऋ॒ति॒म् । नि॒रव॑दयत॒ इति॑ निः - अव॑दयते । शि॒क्य᳚म् । अ॒भि । उपेति॑ । द॒धा॒ति॒ । नै॒र्॒.ऋ॒त इति॑ नैः - ऋ॒तः । वै । पाशः॑ । सा॒क्षादिति॑ स - अ॒क्षात् । ए॒व । ए॒न॒म् । नि॒र्॒.ऋ॒ति॒पा॒शादिति॑ निर्.ऋति - पा॒शात् । मु॒ञ्च॒ति॒ । ति॒स्रः । उपेति॑ । द॒धा॒ति॒ । त्रे॒धा॒वि॒हि॒त इति॑ त्रेधा - वि॒हि॒तः । वै । पुरु॑षः । यावान्॑ । ए॒व । पुरु॑षः । तस्मा᳚त् । निर्.ऋ॑ति॒मिति॒ निः - ऋ॒ति॒म् । अवेति॑ । य॒ज॒ते॒ । परा॑चीः । उपेति॑ ।  23 ( 50) 

TS 5.2.4.4  
द॒धा॒ति॒ । परा॑चीम् । ए॒व । अ॒स्मा॒त् । निर्.ऋ॑ति॒मिति॒ निः - ऋ॒ति॒म् । प्रेति॑ । नु॒द॒ते॒ । अप्र॑तीक्ष॒मित्यप्र॑ति - ई॒क्ष॒म् । एति॑ । य॒न्ति॒ । निर्.ऋ॑त्या॒ इति॒ निः - ऋ॒त्याः॒ । अ॒न्तर्.हि॑त्या॒ इत्य॒न्तः - हि॒त्यै॒ । मा॒र्ज॒यि॒त्वा । उपेति॑ । ति॒ष्ठ॒न्ते॒ । मे॒द्ध्य॒त्वायेति॑ मेद्ध्य - त्वाय॑ । गार्.ह॑पत्य॒मिति॒ गार्.ह॑ - प॒त्य॒म् । उपेति॑ । ति॒ष्ठ॒न्ते॒ । नि॒र्॒.ऋ॒ति॒लो॒क इति॑ निर्.ऋति - लो॒के । ए॒व । च॒रि॒त्वा । पू॒ताः । दे॒व॒लो॒कमिति॑ देव - लो॒कम् । उ॒पाव॑र्तन्त॒ इत्यु॑प - आव॑र्तन्ते । एक॑या । उपेति॑ । ति॒ष्ठ॒न्ते॒ । ए॒क॒धेत्ये॑क - धा । ए॒व । यज॑माने । वी॒र्य᳚म् । द॒ध॒ति॒ । नि॒वेश॑न॒ इति॑ नि-वेश॑नः । स॒ङ्गम॑न॒ इति॑ सं- गम॑नः । वसू॑नाम् । इति॑ । आ॒ह॒ । प्र॒जेति॑ प्र - जा । वै । प॒शवः॑ । वसु॑ । प्र॒जयेति॑ प्र - जया᳚ । ए॒व । ए॒न॒म् । प॒शुभि॒रिति॑ प॒शु - भिः॒ । समिति॑ । अ॒र्द्ध॒य॒न्ति॒ ।  ।  24 ( 48) 

TS 5.2.5.1  
पु॒रु॒ष॒मा॒त्रेणेति॑ पुरुष - मा॒त्रेण॑ । वीति॑ । मि॒मी॒ते॒ । य॒ज्ञेन॑ । वै । पुरु॑षः । सम्मि॑त॒ इति॒ सं - मि॒तः॒ । य॒ज्ञ॒प॒रुषेति॑ यज्ञ-प॒रुषा᳚ । ए॒व । ए॒न॒म् । वीति॑ । मि॒मी॒ते॒ । यावान्॑ । पुरु॑षः । ऊ॒र्द्ध्वबा॑हु॒रित्यु॒र्द्ध्व-बा॒हुः॒ । तावान्॑ । भ॒व॒ति॒ । ए॒ताव॑त् । वै । पुरु॑षे । वी॒र्य᳚म् । वी॒र्ये॑ण । ए॒व । ए॒न॒म् । वीति॑ । मि॒मी॒ते॒ । प॒क्षी । भ॒व॒ति॒ । न । हि । अ॒प॒क्षः । पति॑तुम् । अर्.ह॑ति । अ॒र॒त्निना᳚ । प॒क्षौ । द्राघी॑याꣳसौ । भ॒व॒तः॒ । तस्मा᳚त् । प॒क्षप्र॑वयाꣳ॒॒सीति॑ प॒क्ष - प्र॒व॒याꣳ॒॒सि॒ । वयाꣳ॑सि । व्या॒म॒मा॒त्राविति॑ व्याम - मा॒त्रौ । प॒क्षौ । च॒ । पुच्छ᳚म् । च॒ । भ॒व॒ति॒ । ए॒ताव॑त् । वै । पुरु॑षे । वी॒र्य᳚म् ।  25 ( 50) 

TS 5.2.5.2  
वी॒र्य॑सम्मित॒ इति॑ वी॒र्य॑ - स॒म्मि॒तः॒ । वेणु॑ना । वीति॑ । मि॒मी॒ते॒ । आ॒ग्ने॒यः । वै । वेणुः॑ । स॒यो॒नि॒त्वायेति॑ सयोनि - त्वाय॑ । यजु॑षा । यु॒न॒क्ति॒ । यजु॑षा । कृ॒ष॒ति॒ । व्यावृ॑त्त्या॒ इति॑ वि - आवृ॑त्त्यै । ष॒ड्ग॒वेनेति॑ षट् - ग॒वेन॑ । कृ॒ष॒ति॒ । षट् । वै । ऋ॒तवः॑ । ऋ॒तुभि॒रित्यृ॒तु - भिः॒ । ए॒व । ए॒न॒म् । कृ॒ष॒ति॒ । यत् । द्वा॒द॒श॒ग॒वेनेति॑ द्वादश - ग॒वेन॑ । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । इ॒यम् । वै । अ॒ग्नेः । अ॒ति॒दा॒हादित्य॑ति - दा॒हात् । अ॒बि॒भे॒त् । सा । ए॒तत् । द्वि॒गु॒णमिति॑ द्वि - गु॒णम् । अ॒प॒श्य॒त् । कृ॒ष्टम् । च॒ । अकृ॑ष्टम् । च॒ । ततः॑ । वै । इ॒माम् । न । अतीति॑ । अ॒द॒ह॒त् । यत् । कृ॒ष्टम् । च॒ । अकृ॑ष्टम् । च॒ ।  26 ( 50) 

TS 5.2.5.3  
भव॑ति । अ॒स्याः । अन॑तिदाहा॒येत्यन॑ति - दा॒हा॒य॒ । द्वि॒गु॒णमिति॑ द्वि - गु॒णम् । तु । वै । अ॒ग्निम् । उद्य॑न्तु॒मित्युत्-य॒न्तु॒म् । अ॒र्.॒ह॒ति॒ । इति॑ । आ॒हुः॒ । यत् । कृ॒ष्टम् । च॒ । अकृ॑ष्टम् । च॒ । भव॑ति । अ॒ग्नेः । उद्य॑त्या॒ इत्युत् - य॒त्यै॒ । ए॒ताव॑न्तः । वै । प॒शवः॑ । द्वि॒पाद॒ इति॑ द्वि - पादः॑ । च॒ । चतु॑ष्पाद॒ इति॒ चतुः॑ - पा॒दः॒ । च॒ । तान् । यत् । प्राचः॑ । उ॒थ्सृ॒जेदित्यु॑त् - सृ॒जेत् । रु॒द्राय॑ । अपीति॑ । द॒द्ध्या॒त् । यत् । द॒क्षि॒णा । पि॒तृभ्य॒ इति॑ पि॒तृ - भ्यः॒ । नीति॑ । धु॒वे॒त् । यत् । प्र॒तीचः॑ । रक्षाꣳ॑सि । ह॒न्युः॒ । उदी॑चः । उदिति॑ । सृ॒ज॒ति॒ । ए॒षा । वै । दे॒व॒म॒नु॒ष्याणा॒मिति॑ देव - म॒नु॒ष्याणा᳚म् । शा॒न्ता । दिक् ।  27 ( 50) 

TS 5.2.5.4  
ताम् । ए॒व । ए॒ना॒न् । अनु॑ । उदिति॑ । सृ॒ज॒ति॒ । अथो॒ इति॑ । खलु॑ । इ॒माम् । दिश᳚म् । उदिति॑ । सृ॒ज॒ति॒ । अ॒सौ । वै । आ॒दि॒त्यः । प्रा॒ण इति॑ प्र - अ॒नः । प्रा॒णमिति॑ प्र - अ॒नम् । ए॒व । ए॒ना॒न् । अनु॑ । उदिति॑ । सृ॒ज॒ति॒ । द॒क्षि॒णा । प॒र्याव॑र्तन्त॒ इति॑ परि - आव॑र्तन्ते । स्वम् । ए॒व । वी॒र्य᳚म् । अन्विति॑ । प॒र्याव॑र्तन्त॒ इति॑ परि - आव॑र्तन्ते । तस्मा᳚त् । दक्षि॑णः । अर्द्धः॑ । आ॒त्मनः॑ । वी॒र्या॑वत्तर॒ इति॑ वी॒र्या॑वत् - त॒रः॒ । अथो॒ इति॑ । आ॒दि॒त्यस्य॑ । ए॒व । आ॒वृत॒मित्या᳚ - वृत᳚म् । अन्विति॑ । प॒र्याव॑र्तन्त॒ इति॑ परि-आव॑र्तन्ते । तस्मा᳚त् । परा᳚ञ्चः । प॒शवः॑ । वीति॑ । ति॒ष्ठ॒न्ते॒ । प्र॒त्यञ्चः॑ । एति॑ । व॒र्त॒न्ते॒ । ति॒स्रस्ति॑स्र॒ इति॑ ति॒स्रः - ति॒स्रः॒ । सीताः᳚ ।  28 ( 50) 

TS 5.2.5.5  
कृ॒ष॒ति॒ । त्रि॒वृत॒मिति॑ त्रि - वृत᳚म् । ए॒व । य॒ज्ञ॒मु॒ख इति॑ यज्ञ-मु॒खे । वीति॑ । या॒त॒य॒ति॒ । ओष॑धीः । व॒प॒ति॒ । ब्रह्म॑णा । अन्न᳚म् । अवेति॑ । रु॒न्धे॒ । अ॒र्के । अ॒र्कः । ची॒य॒ते॒ । च॒तु॒र्द॒शभि॒रिति॑ चतुर्द॒श - भिः॒ । व॒प॒ति॒ । स॒प्त । ग्रा॒म्याः । ओष॑धयः । स॒प्त । आ॒र॒ण्याः । उ॒भयी॑षाम् । अव॑रुद्ध्या॒ इत्यव॑ - रु॒द्ध्यै॒ । अन्न॑स्यान्न॒स्येत्यन्न॑स्य - अ॒न्न॒स्य॒ । व॒प॒ति॒ । अन्न॑स्यान्न॒स्येत्यन्न॑स्य-अ॒न्न॒स्य॒ । अव॑रुद्ध्या॒ इत्यव॑-रु॒द्ध्यै॒ । कृ॒ष्टे । व॒प॒ति॒ । कृ॒ष्टे । हि । ओष॑धयः । प्र॒ति॒तिष्ठ॒न्तीति॑ प्रति-तिष्ठ॑न्ति । अ॒नु॒सी॒तमित्य॑नु - सी॒तम् । व॒प॒ति॒ । प्रजा᳚त्या॒ इति॒ प्र - जा॒त्यै॒ । द्वा॒द॒शस्विति॑ द्वाद॒श - सु॒ । सीता॑सु । व॒प॒ति॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । अ॒स्मै॒ । अन्न᳚म् । प॒च॒ति॒ । यत् । अ॒ग्नि॒चिदित्य॑ग्नि - चित् ।  29 ( 50) 

TS 5.2.5.6  
अन॑वरुद्ध॒स्येत्यन॑व-रु॒द्ध॒स्य॒ । अ॒श्ञी॒यात् । अव॑रुद्धे॒नेत्यव॑ - रु॒द्धे॒न॒ । वीति॑ । ऋ॒द्ध्ये॒त॒ । ये । वन॒स्पती॑नाम् । फ॒ल॒ग्रह॑य॒ इति॑ फल-ग्रह॑यः । तान् । इ॒द्ध्मे । अपि॑ । प्रेति॑ । उ॒क्षे॒त् । अन॑वरुद्ध॒स्येत्यन॑व-रु॒द्ध॒स्य॒ । अव॑रुद्ध्या॒ इत्यव॑ - रु॒द्ध्यै॒ । दि॒ग्भ्य इति॑ दिक् - भ्यः । लो॒ष्टान् । समिति॑ । अ॒स्य॒ति॒ । दि॒शाम् । ए॒व । वी॒र्य᳚म् । अ॒व॒रुद्ध्येत्य॑व-रुद्ध्य॑ । दि॒शाम् । वी॒र्ये᳚ । अ॒ग्निम् । चि॒नु॒ते॒ । यम् । द्वि॒ष्यात् । यत्र॑ । सः । स्यात् । तस्यै᳚ । दि॒शः । लो॒ष्टम् । एति॑ । ह॒रे॒त् । इष᳚म् । ऊर्ज᳚म् । अ॒हम् । इ॒तः । एति॑ । द॒दे॒ । इति॑ । इष᳚म् । ए॒व । ऊर्ज᳚म् । तस्यै᳚ । दि॒शः । अवेति॑ ( ) । रु॒न्धे॒ । क्षोधु॑कः । भ॒व॒ति॒ । यः । तस्या᳚म् । दि॒शि । भव॑ति । उ॒त्त॒र॒वे॒दिमित्यु॑त्तर - वे॒दिम् । उपेति॑ । व॒प॒ति॒ । उ॒त्त॒र॒वे॒द्यामित्यु॑त्तर - वे॒द्याम् । हि । अ॒ग्निः । ची॒यते᳚ । अथो॒ इति॑ । प॒शवः॑ । वै । उ॒त्त॒र॒वे॒दिरित्यु॑त्तर - वे॒दिः । प॒शून् । ए॒व । अवेति॑ । रु॒न्धे॒ । अथो॒ इति॑ । य॒ज्ञ॒प॒रुष॒ इति॑ यज्ञ - प॒रुषः॑ । अन॑न्तरित्या॒ इत्यन॑न्तः - इ॒त्यै॒ ।  ।  30 ( 75) 

TS 5.2.6.1  
अग्ने᳚ । तव॑ । श्रवः॑ । वयः॑ । इति॑ । सिक॑ताः । नीति॑ । व॒प॒ति॒ । ए॒तत् । वै । अ॒ग्नेः । वै॒श्वा॒न॒रस्य॑ । सू॒क्तमिति॑ सु - उ॒क्तम् । सू॒क्तेनेति॑ सु - उ॒क्तेन॑ । ए॒व । वै॒श्वा॒न॒रम् । अवेति॑ । रु॒न्धे॒ । ष॒ड्भिरिति॑ षट् - भिः । नीति॑ । व॒प॒ति॒ । षट् । वै । ऋ॒तवः॑ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । अ॒ग्निः । वै॒श्वा॒न॒रः । सा॒क्षादिति॑ स - अ॒क्षात् । ए॒व । वै॒श्वा॒न॒रम् । अवेति॑ । रु॒न्धे॒ । स॒मु॒द्रम् । वै । नाम॑ । ए॒तत् । छन्दः॑ । स॒मु॒द्रम् । अन्विति॑ । प्र॒जा इति॑ प्र - जाः । प्रेति॑ । जा॒य॒न्ते॒ । यत् । ए॒तेन॑ । सिक॑ताः । नि॒वप॒तीति॑ नि - वप॑ति । प्र॒जाना॒मिति॑ प्र - जाना᳚म् । प्र॒जन॑ना॒येति॑ प्र - जन॑नाय । इन्द्रः॑ ।  31 ( 50) 

TS 5.2.6.2  
वृ॒त्राय॑ । वज्र᳚म् । प्रेति॑ । अ॒ह॒र॒त् । सः । त्रे॒धा । वीति॑ । अ॒भ॒व॒त् । स्फ्यः । तृती॑यम् । रथः॑ । तृती॑यम् । यूपः॑ । तृती॑यम् । ये । अ॒न्त॒श्श॒रा इत्य॑न्तः-श॒राः । अशी᳚र्यन्त । ताः । शर्क॑राः । अ॒भ॒व॒न्न् । तत् । शर्क॑राणाम् । श॒र्क॒र॒त्वमिति॑ शर्कर - त्वम् । वज्रः॑ । वै । शर्क॑राः । प॒शुः । अ॒ग्निः । यत् । शर्क॑राभिः । अ॒ग्निम् । प॒रि॒मि॒नोतीति॑ परि - मि॒नोति॑ । वज्रे॑ण । ए॒व । अ॒स्मै॒ । प॒शून् । परीति॑ । गृ॒ह्णा॒ति॒ । तस्मा᳚त् । वज्रे॑ण । प॒शवः॑ । परि॑गृहीता॒ इति॒ परि॑ - गृ॒ही॒ताः॒ । तस्मा᳚त् । स्थेयान्॑ । अस्थे॑यसः । न । उपेति॑ । ह॒र॒ते॒ । त्रि॒स॒प्ताभि॒रिति॑ त्रि - स॒प्ताभिः॑ । प॒शुका॑म॒स्येति॑ प॒शु - का॒म॒स्य॒ ।  32 ( 50) 

TS 5.2.6.3  
परीति॑ । मि॒नु॒या॒त् । स॒प्त । वै । शी॒र्॒.ष॒ण्याः᳚ । प्रा॒णा इति॑ प्र-अ॒नाः । प्रा॒णा इति॑ प्र - अ॒नाः । प॒शवः॑ । प्रा॒णैरिति॑ प्र - अ॒नैः । ए॒व । अ॒स्मै॒ । प॒शून् । अवेति॑ । रु॒न्धे॒ । त्रि॒ण॒वाभि॒रिति॑ त्रि - न॒वाभिः॑ । भ्रातृ॑व्यवत॒ इति॒ भ्रातृ॑व्य - व॒तः॒ । त्रि॒वृत॒मिति॑ त्रि - वृत᳚म् । ए॒व । वज्र᳚म् । सं॒भृत्येति॑ सं - भृत्य॑ । भ्रातृ॑व्याय । प्रेति॑ । ह॒र॒ति॒ । स्तृत्यै᳚ । अप॑रिमिताभि॒रित्यप॑रि - मि॒ता॒भिः॒ । परीति॑ । मि॒नु॒या॒त् । अप॑रिमित॒स्येत्यप॑रि - मि॒त॒स्य॒ । अव॑रुद्ध्या॒ इत्यव॑-रु॒द्ध्यै॒ । यम् । का॒मये॑त । अ॒प॒शुः । स्या॒त् । इति॑ । अप॑रिमि॒त्येत्यप॑रि - मि॒त्य॒ । तस्य॑ । शर्क॑राः । सिक॑ताः । वीति॑ । ऊ॒हे॒त् । अप॑रिगृहीत॒ इत्यप॑रि - गृ॒ही॒ते॒ । ए॒व । अ॒स्य॒ । वि॒षू॒चीन᳚म् । रेतः॑ । परेति॑ । सि॒ञ्च॒ति॒ । अ॒प॒शुः । ए॒व । भ॒व॒ति॒ ।  33 ( 50) 

TS 5.2.6.4  
यम् । का॒मये॑त । प॒शु॒मानिति॑ पशु - मान् । स्या॒त् । इति॑ । प॒रि॒मित्येति॑ परि-मित्य॑ । तस्य॑ । शर्क॑राः । सिक॑ताः । वीति॑ । ऊ॒हे॒त् । परि॑गृहीत॒ इति॒ परि॑ - गृ॒ही॒ते॒ । ए॒व । अ॒स्मै॒ । स॒मी॒चीन᳚म् । रेतः॑ । सि॒ञ्च॒ति॒ । प॒शु॒मानिति॑ पशु-मान् । ए॒व । भ॒व॒ति॒ । सौ॒म्या । वीति॑ । ऊ॒ह॒ति॒ । सोमः॑ । वै । रे॒तो॒धा इति॑ रेतः - धाः । रेतः॑ । ए॒व । तत् । द॒धा॒ति॒ । गा॒य॒त्रि॒या । ब्रा॒ह्म॒णस्य॑ । गा॒य॒त्रः । हि । ब्रा॒ह्म॒णः । त्रि॒ष्टुभा᳚ । रा॒ज॒न्य॑स्य । त्रैष्टु॑भः । हि । रा॒ज॒न्यः॑ । शं॒ॅयुमिति॑ शं - युम् । बा॒र्॒.ह॒स्प॒त्यम् । मेधः॑ । न । उपेति॑ । अ॒न॒म॒त् । सः । अ॒ग्निम् । प्रेति॑ । अ॒वि॒श॒त् ।  34 ( 50) 

TS 5.2.6.5  
सः । अ॒ग्नेः । कृष्णः॑ । रू॒पम् । कृ॒त्वा । उदिति॑ । आ॒य॒त॒ । सः । अश्व᳚म् । प्रेति॑ । अ॒वि॒श॒त् । सः । अश्व॑स्य । अ॒वा॒न्त॒र॒श॒फ इत्य॑वान्तर - श॒फः । अ॒भ॒व॒त् । यत् । अश्व᳚म् । आ॒क्र॒मय॒तीत्या᳚ - क्र॒मय॑ति । यः । ए॒व । मेधः॑ । अश्व᳚म् । प्रेति॑ । अवि॑शत् । तम् । ए॒व । अवेति॑ । रु॒न्धे॒ । प्र॒जाप॑ति॒नेति॑ प्र॒जा - प॒ति॒ना॒ । अ॒ग्निः । चे॒त॒व्यः॑ । इति॑ । आ॒हुः॒ । प्रा॒जा॒प॒त्य इति॑ प्राजा - प॒त्यः । अश्वः॑ । यत् । अश्व᳚म् । आ॒क्र॒मय॒तीत्या᳚-क्र॒मय॑ति । प्र॒जाप॑ति॒नेति॑ प्र॒जा - प॒ति॒ना॒ । ए॒व । अ॒ग्निम् । चि॒नु॒ते॒ । पु॒ष्क॒र॒प॒र्णमिति॑ पुष्कर - प॒र्णम् । उपेति॑ । द॒धा॒ति॒ । योनिः॑ । वै । अ॒ग्नेः । पु॒ष्क॒र॒प॒र्णमिति॑ पुष्कर - प॒र्णम् । सयो॑नि॒मिति॒ स-यो॒नि॒म् ( ) । ए॒व । अ॒ग्निम् । चि॒नु॒ते॒ । अ॒पाम् । पृ॒ष्ठम् । अ॒सि॒ । इति॑ । उपेति॑ । द॒धा॒ति॒ । अ॒पाम् । वै । ए॒तत् । पृ॒ष्ठम् । यत् । पु॒ष्क॒र॒प॒र्णमिति॑ पुष्कर - प॒र्णम् । रू॒पेण॑ । ए॒व । ए॒न॒त् । उपेति॑ । द॒धा॒ति॒ ।  ।  35 ( 70) 

TS 5.2.7.1  
ब्रह्म॑ । ज॒ज्ञा॒नम् । इति॑ । रु॒क्मम् । उपेति॑ । द॒धा॒ति॒ । ब्रह्म॑मुखा॒ इति॒ ब्रह्म॑ - मु॒खाः॒ । वै । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । ब्रह्म॑मुखा॒ इति॒ ब्रह्म॑ - मु॒खाः॒ । ए॒व । तत् । प्र॒जा इति॑ प्र - जाः । यज॑मानः । सृ॒ज॒ते॒ । ब्रह्म॑ । ज॒ज्ञा॒नम् । इति॑ । आ॒ह॒ । तस्मा᳚त् । ब्रा॒ह्म॒णः । मुख्यः॑ । मुख्यः॑ । भ॒व॒ति॒ । यः । ए॒वम् । वेद॑ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । न । पृ॒थि॒व्याम् । न । अ॒न्तरि॑क्षे । न । दि॒वि । अ॒ग्निः । चे॒त॒व्यः॑ । इति॑ । यत् । पृ॒थि॒व्याम् । चि॒न्वी॒त । पृ॒थि॒वीम् । शु॒चा । अ॒र्प॒ये॒त् । न । ओष॑धयः । न । वन॒स्पत॑यः ।  36 ( 50) 

TS 5.2.7.2  
प्रेति॑ । जा॒ये॒र॒न्न् । यत् । अ॒न्तरि॑क्षे । चि॒न्वी॒त । अ॒न्तरि॑क्षम् । शु॒चा । अ॒र्प॒ये॒त् । न । वयाꣳ॑सि । प्रेति॑ । जा॒ये॒र॒न्न् । यत् । दि॒वि । चि॒न्वी॒त । दिव᳚म् । शु॒चा । अ॒र्प॒ये॒त् । न । प॒र्जन्यः॑ । व॒र्॒.षे॒त् । रु॒क्मम् । उपेति॑ । द॒धा॒ति॒ । अ॒मृत᳚म् । वै । हिर॑ण्यम् । अ॒मृते᳚ । ए॒व । अ॒ग्निम् । चि॒नु॒ते॒ । प्रजा᳚त्या॒ इति॒ प्र - जा॒त्यै॒ । हि॒र॒ण्मय᳚म् । पुरु॑षम् । उपेति॑ । द॒धा॒ति॒ । य॒ज॒मा॒न॒लो॒कस्येति॑ यजमान - लो॒कस्य॑ । विधृ॑त्या॒ इति॒ वि-धृ॒त्यै॒ । यत् । इष्ट॑कायाः । आतृ॑ण्ण॒मित्या-तृ॒ण्ण॒म् । अ॒नू॒प॒द॒द्ध्यादित्य॑नु - उ॒प॒द॒द्ध्यात् । प॒शू॒नाम् । च॒ । यज॑मानस्य । च॒ । प्रा॒णमिति॑ प्र - अ॒नम् । अपीति॑ । द॒द्ध्या॒त् । द॒क्षि॒ण॒तः ।  37 ( 50) 

TS 5.2.7.3  
प्राञ्च᳚म् । उपेति॑ । द॒धा॒ति॒ । दा॒धार॑ । य॒ज॒मा॒न॒लो॒कमिति॑ यजमान - लो॒कम् । न । प॒शू॒नाम् । च॒ । यज॑मानस्य । च॒ । प्रा॒णमिति॑ प्र - अ॒नम् । अपीति॑ । द॒धा॒ति॒ । अथो॒ इति॑ । खलु॑ । इष्ट॑कायाः । आतृ॑ण्ण॒मित्या - तृ॒ण्ण॒म् । अनु॑ । उपेति॑ । द॒धा॒ति॒ । प्रा॒णाना॒मिति॑ प्र - अ॒नाना᳚म् । उथ्सृ॑ष्ट्या॒ इत्युत् - सृ॒ष्ट्यै॒ । द्र॒फ्सः । च॒स्क॒न्द॒ । इति॑ । अ॒भीति॑ । मृ॒श॒ति॒ । होत्रा॑सु । ए॒व । ए॒न॒म् । प्रतीति॑ । स्था॒प॒य॒ति॒ । स्रुचौ᳚ । उपेति॑ । द॒धा॒ति॒ । आज्य॑स्य । पू॒र्णाम् । का॒र्ष्म॒र्य॒मयी॒मिति॑ कार्ष्मर्य - मयी᳚म् । द॒द्ध्नः । पू॒र्णाम् । औदुं॑बरीम् । इ॒यम् । वै । का॒र्ष्म॒र्य॒मयीति॑ कार्ष्मर्य - मयी᳚ । अ॒सौ । औदुं॑बरी । इ॒मे इति॑ । ए॒व । उपेति॑ । ध॒त्ते॒ ।  38 ( 50) 

TS 5.2.7.4  
तू॒ष्णीम् । उपेति॑ । द॒धा॒ति॒ । न । हि । इ॒मे इति॑ । यजु॑षा । आप्तु᳚म् । अर्.ह॑ति । दक्षि॑णाम् । का॒र्ष्म॒र्य॒मयी॒मिति॑ कार्ष्मर्य - मयी᳚म् । उत्त॑रा॒मित्युत् - त॒रा॒म् । औदुं॑बरीम् । तस्मा᳚त् । अ॒स्याः । अ॒सौ । उत्त॒रेत्युत् - त॒रा॒ । आज्य॑स्य । पू॒र्णाम् । का॒र्ष्म॒र्य॒मयी॒मिति॑ कार्ष्मर्य - मयी᳚म् । वज्रः॑ । वै । आज्य᳚म् । वज्रः॑ । का॒र्ष्म॒र्यः॑ । वज्रे॑ण । ए॒व । य॒ज्ञस्य॑ । द॒क्षि॒ण॒तः । रक्षाꣳ॑सि । अपेति॑ । ह॒न्ति॒ । द॒द्ध्नः । पू॒र्णाम् । औदुं॑बरीम् । प॒शवः॑ । वै । दधि॑ । ऊर्क् । उ॒दुं॒बरः॑ । प॒शुषु॑ । ए॒व । ऊर्ज᳚म् । द॒धा॒ति॒ । पू॒र्णे इति॑ । उपेति॑ । द॒धा॒ति॒ । पू॒र्णे इति॑ । ए॒व । ए॒न॒म् ।  39 ( 50) 

TS 5.2.7.5  
अ॒मुष्मिन्न्॑ । लो॒के । उपेति॑ । ति॒ष्ठे॒ते॒ इति॑ । वि॒राजीति॑ वि - राजि॑ । अ॒ग्निः । चे॒त॒व्यः॑ । इति॑ । आ॒हुः॒ । स्रुक् । वै । वि॒राडिति॑ वि-राट् । यत् । स्रुचौ᳚ । उ॒प॒दधा॒तीत्यु॑प - दधा॑ति । वि॒राजीति॑ वि - राजि॑ । ए॒व । अ॒ग्निम् । चि॒नु॒ते॒ । य॒ज्ञ॒मु॒खे य॑ज्ञमुख॒ इति॑ यज्ञमु॒खे-य॒ज्ञ॒मु॒खे॒ । वै । क्रि॒यमा॑णे । य॒ज्ञम् । रक्षाꣳ॑सि । जि॒घाꣳ॒॒स॒न्ति॒ । य॒ज्ञ॒मु॒खमिति॑ यज्ञ - मु॒खम् । रु॒क्मः । यत् । रु॒क्मम् । व्या॒घा॒रय॒तीति॑ वि - आ॒घा॒रय॑ति । य॒ज्ञ॒मु॒खादिति॑ यज्ञ - मु॒खात् । ए॒व । रक्षाꣳ॑सि । अपेति॑ । ह॒न्ति॒ । प॒ञ्चभि॒रिति॑ प॒ञ्च - भिः॒ । व्याघा॑रय॒तीति॑ वि - आघा॑रयति । पाङ्क्तः॑ । य॒ज्ञः । यावान्॑ । ए॒व । य॒ज्ञः । तस्मा᳚त् । रक्षाꣳ॑सि । अपेति॑ । ह॒न्ति॒ । अ॒क्ष्ण॒या । व्याघा॑रय॒तीति॑ वि - आघा॑रयति । तस्मा᳚त् । अ॒क्ष्ण॒या ( ) । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑ - स्थि॒त्यै॒ ।  ।  40 ( 55) 

TS 5.2.8.1  
स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । उपेति॑ । द॒धा॒ति॒ । इ॒यम् । वै । स्व॒य॒मा॒तृ॒ण्णेति॑ स्वयं-आ॒तृ॒ण्णा । इ॒माम् । ए॒व । उपेति॑ । ध॒त्ते॒ । अश्व᳚म् । उपेति॑ । घ्रा॒प॒य॒ति॒ । प्रा॒णमिति॑ प्र-अ॒नम् । ए॒व । अ॒स्या॒म् । द॒धा॒ति॒ । अथो॒ इति॑ । प्रा॒जा॒प॒त्य इति॑ प्राजा - प॒त्यः । वै । अश्वः॑ । प्र॒जाप॑ति॒नेति॑ प्र॒जा - प॒ति॒ना॒ । ए॒व । अ॒ग्निम् । चि॒नु॒ते॒ । प्र॒थ॒मा । इष्ट॑का । उ॒प॒धी॒यमा॒नेत्यु॑प-धी॒यमा॑ना । प॒शू॒नाम् । च॒ । यज॑मानस्य । च॒ । प्रा॒णमिति॑ प्र - अ॒नम् । अपीति॑ । द॒धा॒ति॒ । स्व॒य॒मा॒तृ॒ण्णेति॑ स्वयं - आ॒तृ॒ण्णा । भ॒व॒ति॒ । प्रा॒णाना॒मिति॑ प्र - अ॒नाना᳚म् । उथ्सृ॑ष्ट्या॒ इत्युत् - सृ॒ष्ट्यै॒ । अथो॒ इति॑ । सु॒व॒र्गस्येति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ । अ॒ग्नौ । अ॒ग्निः । चे॒त॒व्यः॑ । इति॑ । आ॒हुः॒ । ए॒षः । वै ।  41 ( 50) 

TS 5.2.8.2  
अ॒ग्निः । वै॒श्वा॒न॒रः । यत् । ब्रा॒ह्म॒णः । तस्मै᳚ । प्र॒थ॒माम् । इष्ट॑काम् । यजु॑ष्कृता॒मिति॒ यजुः॑ - कृ॒ता॒म् । प्रेति॑ । य॒च्छे॒त् । ताम् । ब्रा॒ह्म॒णः । च॒ । उपेति॑ । द॒द्ध्या॒ता॒म् । अ॒ग्नौ । ए॒व । तत् । अ॒ग्निम् । चि॒नु॒ते॒ । ई॒श्व॒रः । वै । ए॒षः । आर्ति᳚म् । आर्तो॒रित्या-अ॒र्तोः॒ । यः । अवि॑द्वान् । इष्ट॑काम् । उ॒प॒द॒धा॒तीत्यु॑प - दधा॑ति । त्रीन् । वरान्॑ । द॒द्या॒त् । त्रयः॑ । वै । प्रा॒णा इति॑ प्र - अ॒नाः । प्रा॒णाना॒मिति॑ प्र - अ॒नाना᳚म् । स्पृत्यै᳚ । द्वौ । ए॒व । देयौ᳚ । द्वौ । हि । प्रा॒णाविति॑ प्र - अ॒नौ । एकः॑ । ए॒व । देयः॑ । एकः॑ । हि । प्रा॒ण इति॑ प्र - अ॒नः । प॒शुः ।  42 ( 50) 

TS 5.2.8.3  
वै । ए॒षः । यत् । अ॒ग्निः । न । खलु॑ । वै । प॒शवः॑ । आय॑वसे । र॒म॒न्ते॒ । दू॒र्वे॒ष्ट॒कामिति॑ दूर्वा - इ॒ष्ट॒काम् । उपेति॑ । द॒धा॒ति॒ । प॒शू॒नाम् । धृत्यै᳚ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । काण्डा᳚त्काण्डा॒दिति॒ काण्डा᳚त् - का॒ण्डा॒त् । प्र॒रोह॒न्तीति॑ प्र-रोह॑न्ती । इति॑ । आ॒ह॒ । काण्डे॑नकाण्डे॒नेति॒ काण्डे॑न - का॒ण्डे॒न॒ । हि । ए॒षा । प्र॒ति॒तिष्ठ॒तीति॑ प्रति - तिष्ठ॑ति । ए॒वा । नः॒ । दू॒र्वे॒ । प्रेति॑ । त॒नु॒ । स॒हस्रे॑ण । श॒तेन॑ । च॒ । इति॑ । आ॒ह॒ । सा॒ह॒स्रः । प्र॒जाप॑ति॒रिति॑ प्र॒जा - प॒तिः॒ । प्र॒जाप॑ते॒रिति॑ प्र॒जा - प॒तेः॒ । आप्त्यै᳚ । दे॒व॒ल॒क्ष्ममिति॑ देव-ल॒क्ष्मम् । वै । त्र्या॒लि॒खि॒तेति॑ त्रि - आ॒लि॒खि॒ता । ताम् । उत्त॑रलक्ष्माण॒मित्युत्त॑र - ल॒क्ष्मा॒ण॒म् । दे॒वाः । उपेति॑ । अ॒द॒ध॒त॒ । अध॑रलक्ष्माण॒मित्यध॑र - ल॒क्ष्मा॒ण॒म् । असु॑राः । यम् ।  43 ( 50) 

TS 5.2.8.4  
का॒मये॑त । वसी॑यान् । स्या॒त् । इति॑ । उत्त॑रलक्ष्माण॒मित्युत्त॑र-ल॒क्ष्मा॒ण॒म् । तस्य॑ । उपेति॑ । द॒द्ध्या॒त् । वसी॑यान् । ए॒व । भ॒व॒ति॒ । यम् । का॒मये॑त । पापी॑यान् । स्या॒त् । इति॑ । अध॑रलक्ष्माण॒मित्यध॑र- ल॒क्ष्मा॒ण॒म् । तस्य॑ । उपेति॑ । द॒द्ध्या॒त् । अ॒सु॒र॒यो॒निमित्य॑सुर - यो॒निम् । ए॒व । ए॒न॒म् । अनु॑ । परेति॑ । भा॒व॒य॒ति॒ । पापी॑यान् । भ॒व॒ति॒ । त्र्या॒लि॒खि॒तेति॑ त्रि - आ॒लि॒खि॒ता । भ॒व॒ति॒ । इ॒मे । वै । लो॒काः । त्र्या॒लि॒खि॒तेति॑ त्रि - आ॒लि॒खि॒ता । ए॒भ्यः । ए॒व । लो॒केभ्यः॑ । भ्रातृ॑व्यम् । अ॒न्तः । ए॒ति॒ । अङ्गि॑रसः । सु॒व॒र्गमिति॑ सुवः - गम् । लो॒कम् । य॒तः । पु॒रो॒डाशः॑ । कू॒र्मः । भू॒त्वा । अनु॑ । प्रेति॑ । अ॒स॒र्प॒त् ।  44 ( 50) 

TS 5.2.8.5  
यत् । कू॒र्मम् । उ॒प॒दधा॒तीत्यु॑प - दधा॑ति । यथा᳚ । क्षे॒त्र॒विदिति॑ क्षेत्र - वित् । अञ्ज॑सा । नय॑ति । ए॒वम् । ए॒व । ए॒न॒म् । कू॒र्मः । सु॒व॒र्गमिति॑ सुवः - गम् । लो॒कम् । अञ्ज॑सा । न॒य॒ति॒ । मेधः॑ । वै । ए॒षः । प॒शू॒नाम् । यत् । कू॒र्मः । यत् । कू॒र्मम् । उ॒प॒दधा॒तीत्यु॑प - दधा॑ति । स्वम् । ए॒व । मेध᳚म् । पश्य॑न्तः । प॒शवः॑ । उपेति॑ । ति॒ष्ठ॒न्ते॒ । श्म॒शा॒नम् । वै । ए॒तत् । क्रि॒य॒ते॒ । यत् । मृ॒ताना᳚म् । प॒शू॒नाम् । शी॒र्॒.षाणि॑ । उ॒प॒धी॒यन्त॒ इत्यु॑प - धी॒यन्ते᳚ । यत् । जीव॑न्तम् । कू॒र्मम् । उ॒प॒दधा॒तीत्यु॑प - दधा॑ति । तेन॑ । अश्म॑शानचि॒दित्यश्म॑शान - चि॒त् । वा॒स्त॒व्यः॑ । वै । ए॒षः । यत् ।  45 ( 50) 

TS 5.2.8.6  
कू॒र्मः । मधु॑ । वाताः᳚ । ऋ॒ता॒य॒त इत्यृ॑त - य॒ते । इति॑ । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । अ॒भीति॑ । अ॒न॒क्ति॒ । स्व॒दय॑ति । ए॒व । ए॒न॒म् । ग्रा॒म्यम् । वै । ए॒तत् । अन्न᳚म् । यत् । दधि॑ । आ॒र॒ण्यम् । मधु॑ । यत् । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । अ॒भ्य॒नक्तीत्य॑भि - अ॒नक्ति॑ । उ॒भय॑स्य । अव॑रुद्ध्या॒ इत्यव॑-रु॒द्ध्यै॒ । म॒ही । द्यौः । पृ॒थि॒वी । च॒ । नः॒ । इति॑ । आ॒ह॒ । आ॒भ्याम् । ए॒व । ए॒न॒म् । उ॒भ॒यतः॑ । परीति॑ । गृ॒ह्णा॒ति॒ । प्राञ्च᳚म् । उपेति॑ । द॒धा॒ति॒ । सु॒व॒र्गस्येति॑ सुवः - गस्य॑ । लो॒कस्य॑ । सम॑ष्ट्या॒ इति॒ सं-अ॒ष्ट्यै॒ । पु॒रस्ता᳚त् । प्र॒त्यञ्च᳚म् । उपेति॑ । द॒धा॒ति॒ । तस्मा᳚त् ।  46 ( 50) 

TS 5.2.8.7  
पु॒रस्ता᳚त् । प्र॒त्यञ्चः॑ । प॒शवः॑ । मेध᳚म् । उपेति॑ । ति॒ष्ठ॒न्ते॒ । यः । वै । अप॑नाभि॒मित्यप॑ - ना॒भि॒म् । अ॒ग्निम् । चि॒नु॒ते । यज॑मानस्य । नाभि᳚म् । अनु॑ । प्रेति॑ । वि॒श॒ति॒ । सः । ए॒न॒म् । ई॒श्व॒रः । हिꣳसि॑तोः । उ॒लूख॑लम् । उपेति॑ । द॒धा॒ति॒ । ए॒षा । वै । अ॒ग्नेः । नाभिः॑ । सना॑भि॒मिति॒ स - ना॒भि॒म् । ए॒व । अ॒ग्निम् । चि॒नु॒त॒ । अहिꣳ॑सायै । औदुं॑बरम् । भ॒व॒ति॒ । ऊर्क् । वै । उ॒दुं॒बरः॑ । ऊर्ज᳚म् । ए॒व । अवेति॑ । रु॒न्धे॒ । म॒द्ध्य॒तः । उपेति॑ । द॒धा॒ति॒ । म॒द्ध्य॒तः । ए॒व । अ॒स्मै॒ । ऊर्ज᳚म् । द॒धा॒ति॒ । तस्मा᳚त् ( ) । म॒द्ध्य॒तः । ऊ॒र्जा । भु॒ञ्ज॒ते॒ । इय॑त् । भ॒व॒ति॒ । प्र॒जाप॑ति॒नेति॑ प्र॒जा - प॒ति॒ना॒ । य॒ज्ञ॒मु॒खेनेति॑ यज्ञ - मु॒खेन॑ । सम्मि॑त॒मिति॒ सं - मि॒त॒म् । अवेति॑ । ह॒न्ति॒ । अन्न᳚म् । ए॒व । अ॒कः॒ । वै॒ष्ण॒व्या । ऋ॒चा । उपेति॑ । द॒धा॒ति॒ । विष्णुः॑ । वै । य॒ज्ञः । वै॒ष्ण॒वाः । वन॒स्पत॑यः । य॒ज्ञे । ए॒व । य॒ज्ञम् । प्रतीति॑ । स्था॒प॒य॒ति॒ ।  ।  47 ( 77) 

TS 5.2.9.1  
ए॒षाम् । वै । ए॒तत् । लो॒काना᳚म् । ज्योतिः॑ । संभृ॑त॒मिति॒ सं-भृ॒त॒म् । यत् । उ॒खा । यत् । उ॒खाम् । उ॒प॒दधा॒तीत्यु॑प-दधा॑ति । ए॒भ्यः । ए॒व । लो॒केभ्यः॑ । ज्योतिः॑ । अवेति॑ । रु॒न्धे॒ । म॒द्ध्य॒तः । उपेति॑ । द॒धा॒ति॒ । म॒द्ध्य॒तः । ए॒व । अ॒स्मै॒ । ज्योतिः॑ । द॒धा॒ति॒ । तस्मा᳚त् । म॒द्ध्य॒तः । ज्योतिः॑ । उपेति॑ । आ॒स्म॒हे॒ । सिक॑ताभिः । पू॒र॒य॒ति॒ । ए॒तत् । वै । अ॒ग्नेः । वै॒श्वा॒न॒रस्य॑ । रू॒पम् । रू॒पेण॑ । ए॒व । वै॒श्वा॒न॒रम् । अवेति॑ । रु॒न्धे॒ । यम् । का॒मये॑त । क्षोधु॑कः । स्या॒त् । इति॑ । ऊ॒नाम् । तस्य॑ । उपेति॑ ।  48 ( 50) 

TS 5.2.9.2  
द॒द्ध्या॒त् । क्षोधु॑कः । ए॒व । भ॒व॒ति॒ । यम् । का॒मये॑त । अनु॑पदस्य॒दित्यनु॑प - द॒स्य॒त् । अन्न᳚म् । अ॒द्या॒त् । इति॑ । पू॒र्णाम् । तस्य॑ । उपेति॑ । द॒द्ध्या॒त् । अनु॑पदस्य॒दित्यनु॑प - द॒स्य॒त् । ए॒व । अन्न᳚म् । अ॒त्ति॒ । स॒हस्र᳚म् । वै । प्रतीति॑ । पुरु॑षः । प॒शू॒नाम् । य॒च्छ॒ति॒ । स॒हस्र᳚म् । अ॒न्ये । प॒शवः॑ । मद्ध्ये᳚ । पु॒रु॒ष॒शी॒र्॒.षमिति॑ पुरुष - शी॒र्॒.षम् । उपेति॑ । द॒धा॒ति॒ । स॒वी॒र्य॒त्वायेति॑ सवीर्य-त्वाय॑ । उ॒खाया᳚म् । अपीति॑ । द॒धा॒ति॒ । प्र॒ति॒ष्ठामिति॑ प्रति - स्थाम् । ए॒व । ए॒न॒त् । ग॒म॒य॒ति॒ । व्यृ॑द्ध॒मिति॒ वि - ऋ॒द्ध॒म् । वै । ए॒तत् । प्रा॒णैरिति॑ प्र - अ॒नैः । अ॒मे॒द्ध्यम् । यत् । पु॒रु॒ष॒शी॒र्॒.षमिति॑ पुरुष - शी॒र्॒.षम् । अ॒मृत᳚म् । खलु॑ । वै । प्रा॒णा इति॑ प्र - अ॒नाः ।  49 ( 50) 

TS 5.2.9.3  
अ॒मृत᳚म् । हिर॑ण्यम् । प्रा॒णेष्विति॑ प्र - अ॒नेषु॑ । हि॒र॒ण्य॒श॒ल्कानिति॑ हिरण्य - श॒ल्कान् । प्रतीति॑ । अ॒स्य॒ति॒ । प्र॒ति॒ष्ठामिति॑ प्रति-स्थाम् । ए॒व । ए॒न॒त् । ग॒म॒यि॒त्वा । प्रा॒णैरिति॑ प्र-अ॒नैः । समिति॑ । अ॒र्द्ध॒य॒ति॒ । द॒द्ध्ना । म॒धु॒मि॒श्रेणेति॑ मधु-मि॒श्रेण॑ । पू॒र॒य॒ति॒ । म॒ध॒व्यः॑ । अ॒सा॒नि॒ । इति॑ । शृ॒ता॒त॒ङ्क्ये॑नेति॑ शृत - आ॒त॒ङ्क्ये॑न । मे॒द्ध्य॒त्वायेति॑ मेद्ध्य - त्वाय॑ । ग्रा॒म्यम् । वै । ए॒तत् । अन्न᳚म् । यत् । दधि॑ । आ॒र॒ण्यम् । मधु॑ । यत् । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । पू॒रय॑ति । उ॒भय॑स्य । अव॑रुद्ध्या॒ इत्यव॑ - रु॒द्ध्यै॒ । प॒शु॒शी॒र्॒.षाणीति॑ पशु - शी॒र्॒.षाणि॑ । उपेति॑ । द॒धा॒ति॒ । प॒शवः॑ । वै । प॒शु॒शी॒र्॒.षाणीति॑ पशु - शी॒र्॒.षाणि॑ । प॒शून् । ए॒व । अवेति॑ । रु॒न्धे॒ । यम् । का॒मये॑त । अ॒प॒शुः । स्या॒त् । इति॑ ।  50 ( 50) 

TS 5.2.9.4  
वि॒षू॒चीना॑नि । तस्य॑ । उपेति॑ । द॒द्ध्या॒त् । विषू॑चः । ए॒व । अ॒स्मा॒त् । प॒शून् । द॒धा॒ति॒ । अ॒प॒शुः । ए॒व । भ॒व॒ति॒ । यम् । का॒मये॑त । प॒शु॒मानिति॑ पशु - मान् । स्या॒त् । इति॑ । स॒मी॒चीना॑नि । तस्य॑ । उपेति॑ । द॒द्ध्या॒त् । स॒मीचः॑ । ए॒व । अ॒स्मै॒ । प॒शून् । द॒धा॒ति॒ । प॒शु॒मानिति॑ पशु - मान् । ए॒व । भ॒व॒ति॒ । पु॒रस्ता᳚त् । प्र॒ती॒चीन᳚म् । अश्व॑स्य । उपेति॑ । द॒धा॒ति॒ । प॒श्चात् । प्रा॒चीन᳚म् । ऋ॒ष॒भस्य॑ । अप॑शवः । वै । अ॒न्ये । गो॒ अ॒श्वेभ्य॒ इति॑ गो -अ॒श्वेभ्यः॑ । प॒शवः॑ । गो॒ अ॒श्वानिति॑ गो - अ॒श्वान् । ए॒व । अ॒स्मै॒ । स॒मीचः॑ । द॒धा॒ति॒ । ए॒ताव॑न्तः । वै । प॒शवः॑ ।  51 ( 50) 

TS 5.2.9.5  
द्वि॒पाद॒ इति॑ द्वि - पादः॑ । च॒ । चतु॑ष्पाद॒ इति॒ चतुः॑ - पा॒दः॒ । च॒ । तान् । वै । ए॒तत् । अ॒ग्नौ । प्रेति॑ । द॒धा॒ति॒ । यत् । प॒शु॒शी॒र्॒.षाणीति॑ पशु - शी॒र्॒.षाणि॑ । उ॒प॒दधा॒तीत्यु॑प - दधा॑ति । अ॒मुम् । आ॒र॒ण्यम् । अन्विति॑ । ते॒ । दि॒शा॒मि॒ । इति॑ । आ॒ह॒ । ग्रा॒म्येभ्यः॑ । ए॒व । प॒शुभ्य॒ इति॑ प॒शु - भ्यः॒ । आ॒र॒ण्यान् । प॒शून् । शुच᳚म् । अनु॑ । उदिति॑ । सृ॒ज॒ति॒ । तस्मा᳚त् । स॒माव॑त् । प॒शू॒नाम् । प्र॒जाय॑मानाना॒मिति॑ प्र - जाय॑मानानाम् । आ॒र॒ण्याः । प॒शवः॑ । कनी॑याꣳसः । शु॒चा । हि । ऋ॒ताः । स॒र्प॒शी॒र्॒.षमिति॑ सर्प - शी॒र्॒.षम् । उपेति॑ । द॒धा॒ति॒ । या । ए॒व । स॒र्पे । त्विषिः॑ । ताम् । ए॒व । अवेति॑ । रु॒न्धे॒ ।  52 ( 50) 

TS 5.2.9.6  
यत् । स॒मी॒चीन᳚म् । प॒शु॒शी॒र्॒.षैरिति॑ पशु - शी॒र्॒.षैः । उ॒प॒द॒द्ध्यादित्यु॑प - द॒द्ध्यात् । ग्रा॒म्यान् । प॒शून् । दꣳशु॑काः । स्युः॒ । यत् । वि॒षू॒चीन᳚म् । आ॒र॒ण्यान् । यजुः॑ । ए॒व । व॒दे॒त् । अवेति॑ । ताम् । त्विषि᳚म् । रु॒न्धे॒ । या । स॒र्पे । न । ग्रा॒म्यान् । प॒शून् । हि॒नस्ति॑ । न । आ॒र॒ण्यान् । अथो॒ इति॑ । खलु॑ । उ॒प॒धेय॒मित्यु॑प - धेय᳚म् । ए॒व । यत् । उ॒प॒दधा॒तीत्यु॑प - दधा॑ति । तेन॑ । ताम् । त्विषि᳚म् । अवेति॑ । रु॒न्धे॒ । या । स॒र्पे । यत् । यजुः॑ । वद॑ति । तेन॑ । शा॒न्तम् ।  ।  53 ( 44) 

TS 5.2.10.1  
प॒शुः । वै । ए॒षः । यत् । अ॒ग्निः । योनिः॑ । खलु॑ । वै । ए॒षा । प॒शोः । वीति॑ । क्रि॒य॒ते॒ । यत् । प्रा॒चीन᳚म् । ऐ॒ष्ट॒कात् । यजुः॑ । क्रि॒यते᳚ । रेतः॑ । अ॒प॒स्याः᳚ । अ॒प॒स्याः᳚ । उपेति॑ । द॒धा॒ति॒ । योनौ᳚ । ए॒व । रेतः॑ । द॒धा॒ति॒ । पञ्च॑ । उपेति॑ । द॒धा॒ति॒ । पाङ्क्ताः᳚ । प॒शवः॑ । प॒शून् । ए॒व । अ॒स्मै॒ । प्रेति॑ । ज॒न॒य॒ति॒ । पञ्च॑ । द॒क्षि॒ण॒तः । वज्रः॑ । वै । अ॒प॒स्याः᳚ । वज्रे॑ण । ए॒व । य॒ज्ञस्य॑ । द॒क्षि॒ण॒तः । रक्षाꣳ॑सि । अपेति॑ । ह॒न्ति॒ । पञ्च॑ । प॒श्चात् ।  54 ( 50) 

TS 5.2.10.2  
प्राचीः᳚ । उपेति॑ । द॒धा॒ति॒ । प॒श्चात् । वै । प्रा॒चीन᳚म् । रेतः॑ । धी॒य॒ते॒ । प॒श्चात् । ए॒व । अ॒स्मै॒ । प्रा॒चीन᳚म् । रेतः॑ । द॒धा॒ति॒ । पञ्च॑ । पु॒रस्ता᳚त् । प्र॒तीचीः᳚ । उपेति॑ । द॒धा॒ति॒ । पञ्च॑ । प॒श्चात् । प्राचीः᳚ । तस्मा᳚त् । प्रा॒चीन᳚म् । रेतः॑ । धी॒य॒ते॒ । प्र॒तीचीः᳚ । प्र॒जा इति॑ प्र-जाः । जा॒य॒न्ते॒ । पञ्च॑ । उ॒त्त॒र॒त इत्यु॑त् - त॒र॒तः । छ॒न्द॒स्याः᳚ । प॒शवः॑ । वै । छ॒न्द॒स्याः᳚ । प॒शून् । ए॒व । प्रजा॑ता॒निति॒ प्र - जा॒ता॒न् । स्वम् । आ॒यत॑न॒मित्या᳚ - यत॑नम् । अ॒भि । परीति॑ । ऊ॒ह॒ते॒ । इ॒यम् । वै । अ॒ग्नेः । अ॒ति॒दा॒हादित्य॑ति - दा॒हात् । अ॒बि॒भे॒त् । सा । ए॒ताः ।  55 ( 50) 

TS 5.2.10.3  
अ॒प॒स्याः᳚ । अ॒प॒श्य॒त् । ताः । उपेति॑ । अ॒ध॒त्त॒ । ततः॑ । वै । इ॒माम् । न । अतीति॑ । अ॒द॒ह॒त् । यत् । अ॒प॒स्याः᳚ । उ॒प॒दधा॒तीत्यु॑प - दधा॑ति । अ॒स्याः । अन॑तिदाहा॒येत्यन॑ति - दा॒हा॒य॒ । उ॒वाच॑ । ह॒ । इ॒यम् । अद॑त् । इत् । सः । ब्रह्म॑णा । अन्न᳚म् । यस्य॑ । ए॒ताः । उ॒प॒धी॒यान्ता॒ इत्यु॑प - धी॒यान्तै᳚ । यः । उ॒ । च॒ । ए॒नाः॒ । ए॒वम् । वेद॑त् । इति॑ । प्रा॒ण॒भृत॒ इति॑ प्राण-भृतः॑ । उपेति॑ । द॒धा॒ति॒ । रेत॑सि । ए॒व । प्रा॒णानिति॑ प्र - अ॒नान् । द॒धा॒ति॒ । तस्मा᳚त् । वदन्न्॑ । प्रा॒णन्निति॑ प्र - अ॒नन्न् । पश्यन्न्॑ । शृ॒ण्वन्न् । प॒शुः । जा॒य॒ते॒ । अ॒यम् । पु॒रः ।  56 ( 50) 

TS 5.2.10.4  
भुवः॑ । इति॑ । पु॒रस्ता᳚त् । उपेति॑ । द॒धा॒ति॒ । प्रा॒णमिति॑ प्र - अ॒नम् । ए॒व । ए॒ताभिः॑ । दा॒धा॒र॒ । अ॒यम् । द॒क्षि॒णा । वि॒श्वक॒र्मेति॑ वि॒श्व-क॒र्मा॒ । इति॑ । द॒क्षि॒ण॒तः । मनः॑ । ए॒व । ए॒ताभिः॑ । दा॒धा॒र॒ । अ॒यम् । प॒श्चात् । वि॒श्वव्य॑चा॒ इति॑ वि॒श्व - व्य॒चाः॒ । इति॑ । प॒श्चात् । चक्षुः॑ । ए॒व । ए॒ताभिः॑ । दा॒धा॒र॒ । इ॒दम् । उ॒त्त॒रादित्यु॑त् - त॒रात् । सुवः॑ । इति॑ । उ॒त्त॒र॒त इत्यु॑त् - त॒र॒तः । श्रोत्र᳚म् । ए॒व । ए॒ताभिः॑ । दा॒धा॒र॒ । इ॒यम् । उ॒परि॑ । म॒तिः । इति॑ । उ॒परि॑ष्टात् । वाच᳚म् । ए॒व । ए॒ताभिः॑ । दा॒धा॒र॒ । दश॑द॒शेति॒ दश॑-द॒श॒ । उपेति॑ । द॒धा॒ति॒ । स॒वी॒र्य॒त्वायेति॑ सवीर्य-त्वाय॑ । अ॒क्ष्ण॒या ।  57 ( 50) 

TS 5.2.10.5  
उपेति॑ । द॒धा॒ति॒ । तस्मा᳚त् । अ॒क्ष्ण॒या । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । याः । प्राचीः᳚ । ताभिः॑ । वसि॑ष्ठः । आ॒र्द्ध्नो॒त् । याः । द॒क्षि॒णा । ताभिः॑ । भ॒रद्वा॑जः । याः । प्र॒तीचीः᳚ । ताभिः॑ । वि॒श्वामि॑त्र॒ इति॑ वि॒श्व - मि॒त्रः॒ । याः । उदी॑चीः । ताभिः॑ । ज॒मद॑ग्निः । याः । ऊ॒र्द्ध्वाः । ताभिः॑ । वि॒श्वक॒र्मेति॑ वि॒श्व - क॒र्मा॒ । यः । ए॒वम् । ए॒तासा᳚म् । ऋद्धि᳚म् । वेद॑ । ऋ॒द्ध्नोति॑ । ए॒व । यः । आ॒सा॒म् । ए॒वम् । ब॒न्धुता᳚म् । वेद॑ । बन्धु॑मा॒निति॒ बन्धु॑ - मा॒न् । भ॒व॒ति॒ । यः । आ॒सा॒म् । ए॒वम् । क्लृप्ति᳚म् । वेद॑ । कल्प॑ते ।  58 ( 50) 

TS 5.2.10.6  
अ॒स्मै॒ । यः । आ॒सा॒म् । ए॒वम् । आ॒यत॑न॒मित्या᳚ - यत॑नम् । वेद॑ । आ॒यत॑नवा॒नित्या॒यत॑न - वा॒न् । भ॒व॒ति॒ । यः । आ॒सा॒म् । ए॒वम् । प्र॒ति॒ष्ठामिति॑ प्रति - स्थाम् । वेद॑ । प्रतीति॑ । ए॒व । ति॒ष्ठ॒ति॒ । प्रा॒ण॒भृत॒ इति॑ प्राण - भृतः॑ । उ॒प॒धायेत्यु॑प - धाय॑ । सं॒ॅयत॒ इति॑ सं - यतः॑ । उपेति॑ । द॒धा॒ति॒ । प्रा॒णानिति॑ प्र - अ॒नान् । ए॒व । अ॒स्मि॒न्न् । धि॒त्वा । सं॒ॅयद्भि॒रिति॑ सं॒ॅयत् - भिः॒ । समिति॑ । य॒च्छ॒ति॒ । तत् । सं॒ॅयता॒मिति॑ सं - यता᳚म् । सं॒ॅय॒त्त्वमिति॑ संॅयत् - त्वम् । अथो॒ इति॑ । प्रा॒ण इति॑ प्र - अ॒ने । ए॒व । अ॒पा॒नमित्य॑प - अ॒नम् । द॒धा॒ति॒ । तस्मा᳚त् । प्रा॒णा॒पा॒नाविति॑ प्राण-अ॒पा॒नौ । समिति॑ । च॒र॒तः॒ । विषू॑चीः । उपेति॑ । द॒धा॒ति॒ । तस्मा᳚त् । विष्व॑ञ्चौ । प्रा॒णा॒पा॒नाविति॑ प्राण-अ॒पा॒नौ । यत् । वै । अ॒ग्नेः । असं॑ॅयत॒मित्यसं᳚ - य॒त॒म् ।  59 ( 50) 

TS 5.2.10.7  
असु॑वर्ग्य॒मित्यसु॑वः - ग्य॒म् । अ॒स्य॒ । तत् । सु॒व॒र्ग्य॑ इति॑ सुवः - ग्यः॑ । अ॒ग्निः । यत् । सं॒ॅयत॒ इति॑ सं - यतः॑ । उ॒प॒दधा॒तीत्यु॑प - दधा॑ति । समिति॑ । ए॒व । ए॒न॒म् । य॒च्छ॒ति॒ । सु॒व॒र्ग्य॑मिति॑ सुवः - ग्य᳚म् । ए॒व । अ॒कः॒ । त्र्यवि॒रिति॑ त्रि - अविः॑ । वयः॑ । कृ॒तम् । अया॑नाम् । इति॑ । आ॒ह॒ । वयो॑भि॒रिति॒ वयः॑ - भिः॒ । ए॒व । अयान्॑ । अवेति॑ । रु॒न्धे॒ । अयैः᳚ । वयाꣳ॑सि । स॒र्वतः॑ । वा॒यु॒मती॒रिति॑ वायु - मतीः᳚ । भ॒व॒न्ति॒ । तस्मा᳚त् । अ॒यम् । स॒र्वतः॑ । प॒व॒ते॒ ।  ।  60 ( 35) 

TS 5.2.11.1  
गा॒य॒त्री । त्रि॒ष्टुप् । जग॑ती । अ॒नु॒ष्टुगित्य॑नु-स्तुक् । प॒ङ्क्त्या᳚ । स॒ह ।  । बृ॒ह॒ती । उ॒ष्णिहा᳚ । क॒कुत् । सू॒चीभिः॑ । शि॒म्य॒न्तु॒ । त्वा॒ ।  । द्वि॒पदेति॑ द्वि - पदा᳚ । या । चतु॑ष्प॒देति॒ चतुः॑ - प॒दा॒ । त्रि॒पदेति॑ त्रि - पदा᳚ । या । च॒ । षट्प॒देति॒ षट् - प॒दा॒ ।  । सछ॑न्दा॒ इति॒ स - छ॒न्दाः॒ । या । च॒ । विच्छ॑न्दा॒ इति॒ वि - छ॒न्दाः॒ । सू॒चीभिः॑ । शि॒म्य॒न्तु॒ । त्वा॒ ।  । म॒हाना᳚म्नी॒रिति॑ म॒हा - ना॒म्नीः॒ । रे॒वत॑यः । विश्वाः᳚ । आशाः᳚ । प्र॒सूव॑री॒रिति॑ प्र - सूव॑रीः ।  । मेघ्याः᳚ । वि॒द्युत॒ इति॑ वि - द्युतः॑ । वाचः॑ । सू॒चीभिः॑ । शि॒म्य॒न्तु॒ । त्वा॒ ।  । र॒ज॒ताः । हरि॑णीः । सीसाः᳚ । युजः॑ । यु॒ज्य॒न्ते॒ । कर्म॑भि॒रिति॒ कर्म॑ - भिः॒ ।  । अश्व॑स्य । वा॒जिनः॑ । त्व॒चि । सू॒चीभिः॑ । शि॒म्य॒न्तु॒ । त्वा॒ ।  । नारीः᳚ ।  61 ( 50) 

TS 5.2.11.2  
ते॒ । पत्न॑यः । लोम॑ । वीति॑ । चि॒न्व॒न्तु॒ । म॒नी॒षया᳚ ।  । दे॒वाना᳚म् । पत्नीः᳚ । दिशः॑ । सू॒चीभिः॑ । शि॒म्य॒न्तु॒ । त्वा॒ ।  । कु॒वित् । अ॒ङ्ग । यव॑मन्त॒ इति॒ यव॑ - म॒न्तः॒ । यव᳚म् । चि॒त् । यथा᳚ । दान्ति॑ । अ॒नु॒पू॒र्वमित्य॑नु - पू॒र्वम् । वि॒यूयेति॑ वि - यूय॑ ।  । इ॒हेहेती॒ह - इ॒ह॒ । ए॒षा॒म् । कृ॒णु॒त॒ । भोज॑नानि । ये । ब॒र्॒.हिषः॑ । नमो॑वृक्ति॒मिति॒ नमः॑ - वृ॒क्ति॒म् । न । ज॒ग्मुः ।  ।  62 ( 30) 

TS 5.2.12.1  
कः । त्वा॒ । छ्य॒ति॒ । कः । त्वा॒ । वीति॑ । शा॒स्ति॒ । कः । ते॒ । गात्रा॑णि । शि॒म्य॒ति॒ ।  । कः । उ॒ । ते॒ । श॒मि॒ता । क॒विः ।  । ऋ॒तवः॑ । ते॒ । ऋ॒तु॒धेत्यृ॑तु - धा । परुः॑ । श॒मि॒तारः॑ । वीति॑ । शा॒स॒तु॒ ।  । सं॒ॅव॒थ्स॒रस्येति॑ सं - व॒थ्स॒रस्य॑ । धाय॑सा । शिमी॑भिः । शि॒म्य॒न्तु॒ । त्वा॒ ।  । दैव्याः᳚ । अ॒द्ध्व॒र्यवः॑ । त्वा॒ । छ्यन्तु॑ । वीति॑ । च॒ । शा॒स॒तु॒ ।  । गात्रा॑णि । प॒र्व॒श इति॑ पर्व - शः । ते॒ । शिमाः᳚ । कृ॒ण्व॒न्तु॒ । शिम्य॑न्तः ।  । अ॒र्द्ध॒मा॒सा इत्य॑र्द्ध - मा॒साः । परूꣳ॑षि । ते॒ । मासाः᳚ । छ्य॒न्तु॒ । शिम्य॑न्तः ।  । अ॒हो॒रा॒त्राणीत्य॑हः - रा॒त्राणि॑ । म॒रुतः॑ । विलि॑ष्ट॒मिति॒ वि - लि॒ष्ट॒म् ।  63 ( 50) 

TS 5.2.12.2  
सू॒द॒य॒न्तु॒ । ते॒ ।  । पृ॒थि॒वी । ते॒ । अ॒न्तरि॑क्षेण । वा॒युः । छि॒द्रम् । भि॒ष॒ज्य॒तु॒ ।  । द्यौः । ते॒ । नक्ष॑त्रैः । स॒ह । रू॒पम् । कृ॒णो॒तु॒ । सा॒धु॒या ।  । शम् । ते॒ । परे᳚भ्यः । गात्रे᳚भ्यः । शम् । अ॒स्तु॒ । अव॑रेभ्यः ।  । शम् । अ॒स्थभ्य॒ इत्य॒स्थ - भ्यः॒ । म॒ज्जभ्य॒ इति॑ म॒ज्ज - भ्यः॒ । शम् । उ॒ । ते॒ । त॒नुवे᳚ । भु॒व॒त् ।  ।  64 ( 30) 

5.3      पञ्चमकाण्डे तृतीयः प्रश्नः - चितीनां निरूपणं
TS 5.3.1.1  
उ॒थ्स॒न्न॒य॒ज्ञ इत्यु॑थ्सन्न - य॒ज्ञः । वै । ए॒षः । यत् । अ॒ग्निः । किम् । वा॒ । अह॑ । ए॒तस्य॑ । क्रि॒यते᳚ । किम् । वा॒ । न । यत् । वै । य॒ज्ञस्य॑ । क्रि॒यमा॑णस्य । अ॒न्त॒र्यन्तीत्य॑न्तः - यन्ति॑ । पूय॑ति । वै । अ॒स्य॒ । तत् । आ॒श्वि॒नीः । उपेति॑ । द॒धा॒ति॒ । अ॒श्विनौ᳚ । वै । दे॒वाना᳚म् । भि॒षजौ᳚ । ताभ्या᳚म् । ए॒व । अ॒स्मै॒ । भे॒ष॒जम् । क॒रो॒ति॒ । पञ्च॑ । उपेति॑ । द॒धा॒ति॒ । पाङ्क्तः॑ । य॒ज्ञः । यावान्॑ । ए॒व । य॒ज्ञः । तस्मै᳚ । भे॒ष॒जम् । क॒रो॒ति॒ । ऋ॒त॒व्याः᳚ । उपेति॑ । द॒धा॒ति॒ । ऋ॒तू॒नाम् । क्लृप्त्यै᳚ ।  1 ( 50) 

TS 5.3.1.2  
पञ्च॑ । उपेति॑ । द॒धा॒ति॒ । पञ्च॑ । वै । ऋ॒तवः॑ । याव॑न्तः । ए॒व । ऋ॒तवः॑ । तान् । क॒ल्प॒य॒ति॒ । स॒मा॒नप्र॑भृतय॒ इति॑ समा॒न - प्र॒भृ॒त॒यः॒ । भ॒व॒न्ति॒ । स॒मा॒नोद॑र्का॒ इति॑ समा॒न - उ॒द॒र्काः॒ । तस्मा᳚त् । स॒मा॒नाः । ऋ॒तवः॑ । एके॑न । प॒देन॑ । व्याव॑र्तन्त॒ इति॑ वि - आव॑र्तन्ते । तस्मा᳚त् । ऋ॒तवः॑ । व्याव॑र्तन्त॒ इति॑ वि-आव॑र्तन्ते । प्रा॒ण॒भृत॒ इति॑ प्राण-भृतः॑ । उपेति॑ । द॒धा॒ति॒ । ऋ॒तुषु॑ । ए॒व । प्रा॒णानिति॑ प्र - अ॒नान् । द॒धा॒ति॒ । तस्मा᳚त् । स॒मा॒नाः । सन्तः॑ । ऋ॒तवः॑ । न । जी॒र्य॒न्ति॒ । अथो॒ इति॑ । प्रेति॑ । ज॒न॒य॒ति॒ । ए॒व । ए॒ना॒न् । ए॒षः । वै । वा॒युः । यत् । प्रा॒ण इति॑ प्र - अ॒नः । यत् । ऋ॒त॒व्याः᳚ । उ॒प॒धायेत्यु॑प - धाय॑ । प्रा॒ण॒भृत॒ इति॑ प्राण - भृतः॑ ।  2 ( 50) 

TS 5.3.1.3  
उ॒प॒दधा॒तीत्यु॑प - दधा॑ति । तस्मा᳚त् । सर्वान्॑ । ऋ॒तून् । अन्विति॑ । वा॒युः । एति॑ । व॒री॒व॒र्ति॒ । वृ॒ष्टि॒सनी॒रिति॑ वृष्टि - सनीः᳚ । उपेति॑ । द॒धा॒ति॒ । वृष्टि᳚म् । ए॒व । अवेति॑ । रु॒न्धे॒ । यत् । ए॒क॒धेत्ये॑क - धा । उ॒प॒द॒द्ध्यादित्यु॑प - द॒द्ध्यात् । एक᳚म् । ऋ॒तुम् । व॒र्.॒षे॒त् । अ॒नु॒प॒रि॒हार॒मित्य॑नु-प॒रि॒हार᳚म् । सा॒द॒य॒ति॒ । तस्मा᳚त् । सर्वान्॑ । ऋ॒तून् । व॒र्.॒ष॒ति॒ । यत् । प्रा॒ण॒भृत॒ इति॑ प्राण - भृतः॑ । उ॒प॒धायेत्यु॑प - धाय॑ । वृ॒ष्टि॒सनी॒रिति॑ वृष्टि - सनीः᳚ । उ॒प॒दधा॒तीत्यु॑प - दधा॑ति । तस्मा᳚त् । वा॒युप्र॑च्यु॒तेति॑ वा॒यु - प्र॒च्यु॒ता॒ । दि॒वः । वृष्टिः॑ । ई॒र्ते॒ । प॒शवः॑ । वै । व॒य॒स्याः᳚ । नाना॑मनस॒ इति॒ नाना᳚ - म॒न॒सः॒ । खलु॑ । वै । प॒शवः॑ । नाना᳚व्रता॒ इति॒ नाना᳚ - व्र॒ताः॒ । ते । अ॒पः । ए॒व । अ॒भीति॑ । सम॑नस॒ इति॒ स - म॒न॒सः॒ ।  3 ( 50) 

TS 5.3.1.4  
यम् । का॒मये॑त । अ॒प॒शुः । स्या॒त् । इति॑ । व॒य॒स्याः᳚ । तस्य॑ । उ॒प॒धायेत्यु॑प - धाय॑ । अ॒प॒स्याः᳚ । उपेति॑ । द॒द्ध्या॒त् । असं᳚.ज्ञान॒मित्यसं᳚ - ज्ञा॒न॒म् । ए॒व । अ॒स्मै॒ । प॒शुभि॒रिति॑ प॒शु-भिः॒ । क॒रो॒ति॒ । अ॒प॒शुः । ए॒व । भ॒व॒ति॒ । यम् । का॒मये॑त । प॒शु॒मानिति॑ पशु - मान् । स्या॒त् । इति॑ । अ॒प॒स्याः᳚ । तस्य॑ । उ॒प॒धायेत्यु॑प - धाय॑ । व॒य॒स्याः᳚ । उपेति॑ । द॒द्ध्या॒त् । सं॒.ज्ञान॒मिति॑ सं - ज्ञान᳚म् । ए॒व । अ॒स्मै॒ । प॒शुभि॒रिति॑ प॒शु - भिः॒ । क॒रो॒ति॒ । प॒शु॒मानिति॑ पशु - मान् । ए॒व । भ॒व॒ति॒ । चत॑स्रः । पु॒रस्ता᳚त् । उपेति॑ । द॒धा॒ति॒ । तस्मा᳚त् । च॒त्वारि॑ । चक्षु॑षः । रू॒पाणि॑ । द्वे इति॑ । शु॒क्ले इति॑ । द्वे इति॑ । कृ॒ष्णे इति॑ ।  4 ( 50) 

TS 5.3.1.5  
मू॒र्द्ध॒न्वती॒रिति॑ मूर्द्धन्न्-वतीः᳚ । भ॒व॒न्ति॒ । तस्मा᳚त् । पु॒रस्ता᳚त् । मू॒र्द्धा । पञ्च॑ । दक्षि॑णायाम् । श्रोण्या᳚म् । उपेति॑ । द॒धा॒ति॒ । पञ्च॑ । उत्त॑रस्या॒मित्युत्-त॒र॒स्या॒म् । तस्मा᳚त् । प॒श्चात् । वर्.षी॑यान् । पु॒रस्ता᳚त्प्रवण॒ इति॑ पु॒रस्ता᳚त् - प्र॒व॒णः॒ । प॒शुः । ब॒स्तः । वयः॑ । इति॑ । दक्षि॑णे । अꣳसे᳚ । उपेति॑ । द॒धा॒ति॒ । वृ॒ष्णिः । वयः॑ । इति॑ । उत्त॑र॒ इत्युत् - त॒रे॒ । अꣳसौ᳚ । ए॒व । प्रतीति॑ । द॒धा॒ति॒ । व्या॒घ्रः । वयः॑ । इति॑ । दक्षि॑णे । प॒क्षे । उपेति॑ । द॒धा॒ति॒ । सिꣳ॒॒हः । वयः॑ । इति॑ । उत्त॑र॒ इत्युत् - त॒रे॒ । प॒क्षयोः᳚ । ए॒व । वी॒र्य᳚म् । द॒धा॒ति॒ । पुरु॑षः । वयः॑ । इति॑ ( ) । मद्ध्ये᳚ । तस्मा᳚त् । पुरु॑षः । प॒शू॒नाम् । अधि॑पति॒रित्यधि॑ - प॒तिः॒ ।  ।  5 ( 55) 

TS 5.3.2.1  
इन्द्रा᳚ग्नी॒ इतीन्द्र॑ - अ॒ग्नी॒ । अव्य॑थमानाम् । इति॑ । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । उपेति॑ । द॒धा॒ति॒ । इ॒न्द्रा॒ग्निभ्या॒मिती᳚न्द्रा॒ग्नि - भ्या॒म् । वै । इ॒मौ । लो॒कौ । विधृ॑ता॒विति॒ वि - धृ॒तौ॒ । अ॒नयोः᳚ । लो॒कयोः᳚ । विधृ॑त्या॒ इति॒ वि - धृ॒त्यै॒ । अधृ॑ता । इ॒व॒ । वै । ए॒षा । यत् । म॒द्ध्य॒मा । चितिः॑ । अ॒न्तरि॑क्षम् । इ॒व॒ । वै । ए॒षा । इन्द्रा᳚ग्नी॒ इतीन्द्र॑ - अ॒ग्नी॒ । इति॑ । आ॒ह॒ । इ॒न्द्रा॒ग्नी इती᳚न्द्र - अ॒ग्नी । वै । दे॒वाना᳚म् । ओ॒जो॒भृता॒वित्यो॑जः - भृतौ᳚ । ओज॑सा । ए॒व । ए॒ना॒म् । अ॒न्तरि॑क्षे । चि॒नु॒ते॒ । धृत्यै᳚ । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । उपेति॑ । द॒धा॒ति॒ । अ॒न्तरि॑क्षम् । वै । स्व॒य॒मा॒तृ॒ण्णेति॑ स्वयं-आ॒तृ॒ण्णा । अ॒न्तरि॑क्षम् । ए॒व । उपेति॑ । ध॒त्ते॒ । अश्व᳚म् । उपेति॑ ।  6 ( 50) 

TS 5.3.2.2  
घ्रा॒प॒य॒ति॒ । प्रा॒णमिति॑ प्र - अ॒नम् । ए॒व । अ॒स्या॒म् । द॒धा॒ति॒ । अथो॒ इति॑ । प्रा॒जा॒प॒त्य इति॑ प्राजा - प॒त्यः । वै । अश्वः॑ । प्र॒जाप॑ति॒नेति॑ प्र॒जा - प॒ति॒ना॒ । ए॒व । अ॒ग्निम् । चि॒नु॒ते॒ । स्व॒य॒मा॒तृ॒ण्णेति॑ स्वयं - आ॒तृ॒ण्णा । भ॒व॒ति॒ । प्रा॒णाना॒मिति॑ प्र - अ॒नाना᳚म् । उथ्सृ॑ष्ट्य॒ इत्युत् - सृ॒ष्ट्यै॒ । अथो॒ इति॑ । सु॒व॒र्गस्येति॑ सुवः - गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ । दे॒वाना᳚म् । वै । सु॒व॒र्गमिति॑ सुवः - गम् । लो॒कम् । य॒ताम् । दिशः॑ । समिति॑ । अ॒व्ली॒य॒न्त॒ । ते । ए॒ताः । दिश्याः᳚ । अ॒प॒श्य॒न्न् । ताः । उपेति॑ । अ॒द॒ध॒त॒ । ताभिः॑ । वै । ते । दिशः॑ । अ॒दृꣳ॒॒ह॒न्न् । यत् । दिश्याः᳚ । उ॒प॒दधा॒तीत्यु॑प - दधा॑ति । दि॒शाम् । विधृ॑त्या॒ इति॒ वि - धृ॒त्यै॒ । दश॑ । प्रा॒ण॒भृत॒ इति॑ प्राण - भृतः॑ । पु॒रस्ता᳚त् । उपेति॑ ।  7 ( 50) 

TS 5.3.2.3  
द॒धा॒ति॒ । नव॑ । वै । पुरु॑षे । प्रा॒णा इति॑ प्र - अ॒नाः । नाभिः॑ । द॒श॒मी । प्रा॒णानिति॑ प्र - अ॒नान् । ए॒व । पु॒रस्ता᳚त् । ध॒त्ते॒ । तस्मा᳚त् । पु॒रस्ता᳚त् । प्रा॒णा इति॑ प्र - अ॒नाः । ज्योति॑ष्मतीम् । उ॒त्त॒मामित्यु॑त् - त॒माम् । उपेति॑ । द॒धा॒ति॒ । तस्मा᳚त् । प्रा॒णाना॒मिति॑ प्र - अ॒नाना᳚म् । वाक् । ज्योतिः॑ । उ॒त्त॒मेत्यु॑त् - त॒मा । दश॑ । उपेति॑ । द॒धा॒ति॒ । दशा᳚क्ष॒रेति॒ दश॑ - अ॒क्ष॒रा॒ । वि॒राडिति॑ वि - राट् । वि॒राडिति॑ वि - राट् । छन्द॑साम् । ज्योतिः॑ । ज्योतिः॑ । ए॒व । पु॒रस्ता᳚त् । ध॒त्ते॒ । तस्मा᳚त् । पु॒रस्ता᳚त् । ज्योतिः॑ । उपेति॑ । आ॒स्म॒हे॒ । छन्दाꣳ॑सि । प॒शुषु॑ । आ॒जिम् । अ॒युः॒ । तान् । बृ॒ह॒ती । उदिति॑ । अ॒ज॒य॒त् । तस्मा᳚त् । बार्.ह॑ताः ।  8 ( 50) 

TS 5.3.2.4  
प॒शवः॑ । उ॒च्य॒न्ते॒ । मा । छन्दः॑ । इति॑ । द॒क्षि॒ण॒तः । उपेति॑ । द॒धा॒ति॒ । तस्मा᳚त् । द॒क्षि॒णावृ॑त॒ इति॑ दक्षि॒णा - आ॒वृ॒तः॒ । मासाः᳚ । पृ॒थि॒वी । छन्दः॑ । इति॑ । प॒श्चात् । प्रति॑ष्ठित्या॒ इति॒ प्रति॑ - स्थि॒त्यै॒ । अ॒ग्निः । दे॒वता᳚ । इति॑ । उ॒त्त॒र॒त इत्यु॑त् - त॒र॒तः । ओजः॑ । वै । अ॒ग्निः । ओजः॑ । ए॒व । उ॒त्त॒र॒त इत्यु॑त्-त॒र॒तः । ध॒त्ते॒ । तस्मा᳚त् । उ॒त्त॒र॒तो॒भि॒प्र॒या॒यीत्यु॑त्तरतः - अ॒भि॒प्र॒या॒यी । ज॒य॒ति॒ । षट्त्रिꣳ॑श॒दिति॒ षट् - त्रिꣳ॒॒श॒त् । समिति॑ । प॒द्य॒न्ते॒ । षट्त्रिꣳ॑शदक्ष॒रेति॒ षट्त्रिꣳ॑शत् - अ॒क्ष॒रा॒ । बृ॒ह॒ती । बार्.ह॑ताः । प॒शवः॑ । बृ॒ह॒त्या । ए॒व । अ॒स्मै॒ । प॒शून् । अवेति॑ । रु॒न्धे॒ । बृ॒ह॒ती । छन्द॑साम् । स्वारा᳚ज्य॒मिति॒ स्व - रा॒ज्य॒म् । परीति॑ । इ॒या॒य॒ । यस्य॑ । ए॒ताः ।  9 ( 50) 

TS 5.3.2.5  
उ॒प॒धी॒यन्त॒ इत्यु॑प-धी॒यन्ते᳚ । गच्छ॑ति । स्वारा᳚ज्य॒मिति॒ स्व-रा॒ज्य॒म् । स॒प्त । वाल॑खिल्या॒ इति॒ वाल॑ - खि॒ल्याः॒ । पु॒रस्ता᳚त् । उपेति॑ । द॒धा॒ति॒ । स॒प्त । प॒श्चात् । स॒प्त । वै । शी॒र्.॒ष॒ण्याः᳚ । प्रा॒णा इति॑ प्र - अ॒नाः । द्वौ । अवा᳚ञ्चौ । प्रा॒णाना॒मिति॑ प्र - अ॒नाना᳚म् । स॒वी॒र्य॒त्वायेति॑ सवीर्य - त्वाय॑ । मू॒र्द्धा । अ॒सि॒ । राट् । इति॑ । पु॒रस्ता᳚त् । उपेति॑ । द॒धा॒ति॒ । यन्त्री᳚ । राट् । इति॑ । प॒श्चात् । प्रा॒णानिति॑ प्र - अ॒नान् । ए॒व । अ॒स्मै॒ । स॒मीचः॑ । द॒धा॒ति॒ ।  ।  10 ( 34) 

TS 5.3.3.1  
दे॒वाः । वै । यत् । य॒ज्ञे । अकु॑र्वत । तत् । असु॑राः । अ॒कु॒र्व॒त॒ । ते । दे॒वाः । ए॒ताः । अ॒क्ष्ण॒या॒स्तो॒मीया॒ इत्य॑क्ष्णया-स्तो॒मीयाः᳚ । अ॒प॒श्य॒न्न् । ताः । अ॒न्यथा᳚ । अ॒नूच्येत्य॑नु - उच्य॑ । अ॒न्यथा᳚ । उपेति॑ । अ॒द॒ध॒त॒ । तत् । असु॑राः । न । अ॒न्ववा॑य॒न्नित्य॑नु - अवा॑यन्न् । ततः॑ । दे॒वाः । अभ॑वन्न् । परेति॑ । असु॑राः । यत् । अ॒क्ष्ण॒या॒स्तो॒मीया॒ इत्य॑क्ष्णया - स्तो॒मीयाः᳚ । अ॒न्यथा᳚ । अ॒नूच्येत्य॑नु - उच्य॑ । अ॒न्यथा᳚ । उ॒प॒दधा॒तीत्यु॑प-दधा॑ति । भ्रातृ॑व्याभिभूत्या॒ इति॒ भ्रातृ॑व्य - अ॒भि॒भू॒त्यै॒ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । आ॒शुः । त्रि॒वृदिति॑ त्रि - वृत् । इति॑ । पु॒रस्ता᳚त् । उपेति॑ । द॒धा॒ति॒ । य॒ज्ञ॒मु॒खमिति॑ यज्ञ - मु॒खम् । वै । त्रि॒वृदिति॑ त्रि - वृत् ।  11 ( 50) 

TS 5.3.3.2  
य॒ज्ञ॒मु॒खमिति॑ यज्ञ - मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । व्यो॑मेति॒ वि - ओ॒म॒ । स॒प्त॒द॒श इति॑ सप्त - द॒शः । इति॑ । द॒क्षि॒ण॒तः । अन्न᳚म् । वै । व्यो॑मेति॒ वि - ओ॒म॒ । अन्न᳚म् । स॒प्त॒द॒श इति॑ सप्त - द॒शः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । ध॒रुणः॑ । ए॒क॒विꣳ॒॒श इत्ये॑क-विꣳ॒॒शः । इति॑ । प॒श्चात् । प्र॒ति॒ष्ठेति॑ प्रति - स्था । वै । ए॒क॒विꣳ॒॒श इत्ये॑क - विꣳ॒॒शः । प्रति॑ष्ठित्या॒ इति॒ प्रति॑ - स्थि॒त्यै॒ । भा॒न्तः । प॒ञ्च॒द॒श इति॑ पञ्च - द॒शः । इति॑ । उ॒त्त॒र॒त इत्यु॑त् - त॒र॒तः । ओजः॑ । वै । भा॒न्तः । ओजः॑ । प॒ञ्च॒द॒श इति॑ पञ्च - द॒शः । ओजः॑ । ए॒व । उ॒त्त॒र॒त इत्यु॑त् - त॒र॒तः । ध॒त्ते॒ । तस्मा᳚त् । उ॒त्त॒र॒तो॒भि॒प्र॒या॒यीत्यु॑त्तरतः - अ॒भि॒प्र॒या॒यी । ज॒य॒ति॒ । प्रतू᳚र्ति॒रिति॒ प्र - तू॒र्तिः॒ । अ॒ष्टा॒द॒श इत्य॑ष्टा - द॒शः । इति॑ । पु॒रस्ता᳚त् ।  12 ( 50) 

TS 5.3.3.3  
उपेति॑ । द॒धा॒ति॒ । द्वौ । त्रि॒वृता॒विति॑ त्रि - वृतौ᳚ । अ॒भि॒पू॒र्वमित्य॑भि - पू॒र्वम् । य॒ज्ञ॒मु॒ख इति॑ यज्ञ - मु॒खे । वीति॑ । या॒त॒य॒ति॒ । अ॒भि॒व॒र्त इत्य॑भि - व॒र्तः । स॒विꣳ॒॒श इति॑ स-विꣳ॒॒शः । इति॑ । द॒क्षि॒ण॒तः । अन्न᳚म् । वै । अ॒भि॒व॒र्त इत्य॑भि - व॒र्तः । अन्न᳚म् । स॒विꣳ॒॒श इति॑ स - विꣳ॒॒शः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । वर्चः॑ । द्वा॒विꣳ॒॒शः । इति॑ । प॒श्चात् । यत् । विꣳ॒॒श॒तिः । द्वे इति॑ । तेन॑ । वि॒राजा॒विति॑ वि-राजौ᳚ । यत् । द्वे इति॑ । प्र॒ति॒ष्ठेति॑ प्रति - स्था । तेन॑ । वि॒राजो॒रिति॑ वि - राजोः᳚ । ए॒व । अ॒भि॒पू॒र्वमित्य॑भि - पू॒र्वम् । अ॒न्नाद्य॒ इत्य॑न्न - अद्ये᳚ । प्रतीति॑ । ति॒ष्ठ॒ति॒ । तपः॑ । न॒व॒द॒श इति॑ नव - द॒शः । इति॑ । उ॒त्त॒र॒त इत्यु॑त्- त॒र॒तः । तस्मा᳚त् । स॒व्यः ।  13 ( 50) 

TS 5.3.3.4  
हस्त॑योः । त॒प॒स्वित॑र॒ इति॑ तप॒स्वि - त॒रः॒ । योनिः॑ । च॒तु॒र्विꣳ॒॒श इति॑ चतुः - विꣳ॒॒शः । इति॑ । पु॒रस्ता᳚त् । उपेति॑ । द॒धा॒ति॒ । चतु॑र्विꣳशत्यक्ष॒रेति॒ चतु॑र्विꣳशति - अ॒क्ष॒रा॒ । गा॒य॒त्री । गा॒य॒त्री । य॒ज्ञ॒मु॒खमिति॑ यज्ञ - मु॒खम् । य॒ज्ञ॒मु॒खमिति॑ यज्ञ - मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । गर्भाः᳚ । प॒ञ्च॒विꣳ॒॒श इति॑ पञ्च - विꣳ॒॒शः । इति॑ । द॒क्षि॒ण॒तः । अन्न᳚म् । वै । गर्भाः᳚ । अन्न᳚म् । प॒ञ्च॒विꣳ॒॒श इति॑ पञ्च - विꣳ॒॒शः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । ओजः॑ । त्रि॒ण॒व इति॑ त्रि - न॒वः । इति॑ । प॒श्चात् । इ॒मे । वै । लो॒काः । त्रि॒ण॒व इति॑ त्रि - न॒वः । ए॒षु । ए॒व । लो॒केषु॑ । प्रतीति॑ । ति॒ष्ठ॒ति॒ । सं॒भर॑ण॒ इति॑ सं - भर॑णः । त्र॒यो॒विꣳ॒॒श इति॑ त्रयः - विꣳ॒॒शः । इति॑ ।  14 ( 50) 

TS 5.3.3.5  
उ॒त्त॒र॒त इत्यु॑त् - त॒र॒तः । तस्मा᳚त् । स॒व्यः । हस्त॑योः । सं॒भा॒र्य॑तर॒ इति॑ संभा॒र्य॑ - त॒रः॒ । क्रतुः॑ । ए॒क॒त्रिꣳ॒॒श इत्ये॑क - त्रिꣳ॒॒शः । इति॑ । पु॒रस्ता᳚त् । उपेति॑ । द॒धा॒ति॒ । वाक् । वै । क्रतुः॑ । य॒ज्ञ॒मु॒खमिति॑ यज्ञ - मु॒खम् । वाक् । य॒ज्ञ॒मु॒खमिति॑ यज्ञ - मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । ब्र॒द्ध्नस्य॑ । वि॒ष्टप᳚म् । च॒तु॒स्त्रिꣳ॒॒श इति॑ चतुः - त्रिꣳ॒॒शः । इति॑ । द॒क्षि॒ण॒तः । अ॒सौ । वै । आ॒दि॒त्यः । ब्र॒द्ध्नस्य॑ । वि॒ष्टप᳚म् । ब्र॒ह्म॒व॒र्च॒समिति॑ ब्रह्म - व॒र्च॒सम् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णः । अर्द्धः॑ । ब्र॒ह्म॒व॒र्च॒सित॑र॒ इति॑ ब्रह्मवर्च॒सि - त॒रः॒ । प्र॒ति॒ष्ठेति॑ प्रति - स्था । त्र॒य॒स्त्रिꣳ॒॒श इति॑ त्रयः-त्रिꣳ॒॒शः । इति॑ । प॒श्चात् । प्रति॑ष्ठित्या॒ इति॒ प्रति॑-स्थि॒त्यै॒ । नाकः॑ । ष॒ट्त्रिꣳ॒॒श इति॑ षट्-त्रिꣳ॒॒शः । इति॑ । उ॒त्त॒र॒त इत्यु॑त्-त॒र॒तः । सु॒व॒र्ग इति॑ सुवः - गः । वै ( ) । लो॒कः । नाकः॑ । सु॒व॒र्गस्येति॑ सुवः - गस्य॑ । लो॒कस्य॑ । सम॑ष्ट्या॒ इति॒ सं - अ॒ष्ट्यै॒ ।  ।  3 ( 55) 

TS 5.3.4.1  
अ॒ग्नेः । भा॒गः । अ॒सि॒ । इति॑ । पु॒रस्ता᳚त् । उपेति॑ । द॒धा॒ति॒ । य॒ज्ञ॒मु॒खमिति॑ यज्ञ - मु॒खम् । वै । अ॒ग्निः । य॒ज्ञ॒मु॒खमिति॑ यज्ञ-मु॒खम् । दी॒क्षा । य॒ज्ञ॒मु॒खमिति॑ यज्ञ - मु॒खम् । ब्रह्म॑ । य॒ज्ञ॒मु॒खमिति॑ यज्ञ - मु॒खम् । त्रि॒वृदिति॑ त्रि - वृत् । य॒ज्ञ॒मु॒खमिति॑ यज्ञ-मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । नृ॒चक्ष॑सा॒मिति॑ नृ - चक्ष॑साम् । भा॒गः । अ॒सि॒ । इति॑ । द॒क्षि॒ण॒तः । शु॒श्रु॒वाꣳसः॑ । वै । नृ॒चक्ष॑स॒ इति॑ नृ - चक्ष॑सः । अन्न᳚म् । धा॒ता । जा॒ताय॑ । ए॒व । अ॒स्मै॒ । अन्न᳚म् । अपीति॑ । द॒धा॒ति॒ । तस्मा᳚त् । जा॒तः । अन्न᳚म् । अ॒त्ति॒ । ज॒नित्र᳚म् । स्पृ॒तम् । स॒प्त॒द॒श इति॑ सप्त - द॒शः । स्तोमः॑ । इति॑ । आ॒ह॒ । अन्न᳚म् । वै । ज॒नित्र᳚म् ।  16 ( 50) 

TS 5.3.4.2  
अन्न᳚म् । स॒प्त॒द॒श इति॑ सप्त - द॒शः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । मि॒त्रस्य॑ । भा॒गः । अ॒सि॒ । इति॑ । प॒श्चात् । प्रा॒ण इति॑ प्र - अ॒नः । वै । मि॒त्रः । अ॒पा॒न इत्य॑प - अ॒नः । वरु॑णः । प्रा॒णा॒पा॒नाविति॑ प्राण - अ॒पा॒नौ । ए॒व । अ॒स्मि॒न्न् । द॒धा॒ति॒ । दि॒वः । वृ॒ष्टिः । वाताः᳚ । स्पृ॒ताः । ए॒क॒विꣳ॒॒श इत्ये॑क - विꣳ॒॒शः । स्तोमः॑ । इति॑ । आ॒ह॒ । प्र॒ति॒ष्ठेति॑ प्रति - स्था । वै । ए॒क॒विꣳ॒॒श इत्ये॑क - विꣳ॒॒शः । प्रति॑ष्ठित्या॒ इति॒ प्रति॑-स्थि॒त्यै॒ । इन्द्र॑स्य । भा॒गः । अ॒सि॒ । इति॑ । उ॒त्त॒र॒त इत्यु॑त् - त॒र॒तः । ओजः॑ । वै । इन्द्रः॑ । ओजः॑ । विष्णुः॑ । ओजः॑ । क्ष॒त्रम् । ओजः॑ । प॒ञ्च॒द॒श इति॑ पञ्च - द॒शः ।  17 ( 50) 

TS 5.3.4.3  
ओजः॑ । ए॒व । उ॒त्त॒र॒त इत्यु॑त् - त॒र॒तः । ध॒त्ते॒ । तस्मा᳚त् । उ॒त्त॒र॒तो॒भि॒प्र॒या॒यीत्यु॑त्तरतः-अ॒भि॒प्र॒या॒यी । ज॒य॒ति॒ । वसू॑नाम् । भा॒गः । अ॒सि॒ । इति॑ । पु॒रस्ता᳚त् । उपेति॑ । द॒धा॒ति॒ । य॒ज्ञ॒मु॒खमिति॑ यज्ञ-मु॒खम् । वै । वस॑वः । य॒ज्ञ॒मु॒खमिति॑ यज्ञ - मु॒खम् । रु॒द्राः । य॒ज्ञ॒मु॒खमिति॑ यज्ञ - मु॒खम् । च॒तु॒र्विꣳ॒॒श इति॑ चतुः - विꣳ॒॒शः । य॒ज्ञ॒मु॒खमिति॑ यज्ञ - मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । आ॒दि॒त्याना᳚म् । भा॒गः । अ॒सि॒ । इति॑ । द॒क्षि॒ण॒तः । अन्न᳚म् । वै । आ॒दि॒त्याः । अन्न᳚म् । म॒रुतः॑ । अन्न᳚म् । गर्भाः᳚ । अन्न᳚म् । प॒ञ्च॒विꣳ॒॒श इति॑ पञ्च - विꣳ॒॒शः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । अदि॑त्यै । भा॒गः ।  18 ( 50) 

TS 5.3.4.4  
अ॒सि॒ । इति॑ । प॒श्चात् । प्र॒ति॒ष्ठेति॑ प्रति - स्था । वै । अदि॑तिः । प्र॒ति॒ष्ठेति॑ प्रति - स्था । पू॒षा । प्र॒ति॒ष्ठेति॑ प्रति - स्था । त्रि॒ण॒व इति॑ त्रि - न॒वः । प्रति॑ष्ठित्या॒ इति॒ प्रति॑-स्थि॒त्यै॒ । दे॒वस्य॑ । स॒वि॒तुः । भा॒गः । अ॒सि॒ । इति॑ । उ॒त्त॒र॒त इत्यु॑त् - त॒र॒तः । ब्रह्म॑ । वै । दे॒वः । स॒वि॒ता । ब्रह्म॑ । बृह॒स्पतिः॑ । ब्रह्म॑ । च॒तु॒ष्टो॒म इति॑ चतुः - स्तो॒मः । ब्र॒ह्म॒व॒र्च॒समिति॑ ब्रह्म - व॒र्च॒सम् । ए॒व । उ॒त्त॒र॒त इत्यु॑त् - त॒र॒तः । ध॒त्ते॒ । तस्मा᳚त् । उत्त॑र॒ इत्युत् - त॒रः॒ । अर्द्धः॑ । ब्र॒ह्म॒व॒र्च॒सित॑र॒ इति॑ ब्रह्मवर्च॒सि - त॒रः॒ । सा॒वि॒त्रव॒तीति॑ सावि॒त्र - व॒ती॒ । भ॒व॒ति॒ । प्रसू᳚त्या॒ इति॒ प्र - सू॒त्यै॒ । तस्मा᳚त् । ब्रा॒ह्म॒णाना᳚म् । उदी॑ची । स॒निः । प्रसू॒तेति॒ प्र - सू॒ता॒ । ध॒र्त्रः । च॒तु॒ष्टो॒म इति॑ चतुः - स्तो॒मः । इति॑ । पु॒रस्ता᳚त् । उपेति॑ । द॒धा॒ति॒ । य॒ज्ञ॒मु॒खमिति॑ यज्ञ - मु॒खम् । वै । ध॒र्त्रः ।  19 ( 50) 

TS 5.3.4.5  
य॒ज्ञ॒मु॒खमिति॑ यज्ञ - मु॒खम् । च॒तु॒ष्टो॒म इति॑ चतुः - स्तो॒मः । य॒ज्ञ॒मु॒खमिति॑ यज्ञ - मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । यावा॑नाम् । भा॒गः । अ॒सि॒ । इति॑ । द॒क्षि॒ण॒तः । मासाः᳚ । वै । यावाः᳚ । अ॒र्द्ध॒मा॒सा इत्य॑र्द्ध - मा॒साः । अया॑वाः । तस्मा᳚त् । द॒क्षि॒णावृ॑त॒ इति॑ दक्षि॒णा - आ॒वृ॒तः॒ । मासाः᳚ । अन्न᳚म् । वै । यावाः᳚ । अन्न᳚म् । प्र॒जा इति॑ प्र - जाः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । ऋ॒भू॒णाम् । भा॒गः । अ॒सि॒ । इति॑ । प॒श्चात् । प्रति॑ष्ठित्या॒ इति॒ प्रति॑ - स्थि॒त्यै॒ । वि॒व॒र्त इति॑ वि - व॒र्तः । अ॒ष्टा॒च॒त्वा॒रिꣳ॒॒श इत्य॑ष्टा-च॒त्वा॒रिꣳ॒॒शः । इति॑ । उ॒त्त॒र॒त इत्यु॑त्-त॒र॒तः । अ॒नयोः᳚ । लो॒कयोः᳚ । स॒वी॒र्य॒त्वायेति॑ सवीर्य - त्वाय॑ । तस्मा᳚त् । इ॒मौ । लो॒कौ । स॒माव॑द्वीर्या॒विति॑ स॒माव॑त् - वी॒र्यौ॒ ।  20 ( 50) 

TS 5.3.4.6  
यस्य॑ । मुख्य॑वती॒रिति॒ मुख्य॑ - व॒तीः॒ । पु॒रस्ता᳚त् । उ॒प॒धी॒यन्त॒ इत्यु॑प - धी॒यन्ते᳚ । मुख्यः॑ । ए॒व । भ॒व॒ति॒ । एति॑ । अ॒स्य॒ । मुख्यः॑ । जा॒य॒ते॒ । यस्य॑ । अन्न॑वती॒रित्यन्न॑ - व॒तीः॒ । द॒क्षि॒ण॒तः । अत्ति॑ । अन्न᳚म् । एति॑ । अ॒स्य॒ । अ॒न्ना॒द इत्य॑न्न - अ॒दः । जा॒य॒ते॒ । यस्य॑ । प्र॒ति॒ष्ठाव॑ती॒रिति॑ प्रति॒ष्ठा - व॒तीः॒ । प॒श्चात् । प्रतीति॑ । ए॒व । ति॒ष्ठ॒ति॒ । यस्य॑ । ओज॑स्वतीः । उ॒त्त॒र॒त इत्यु॑त् - त॒र॒तः । ओ॒ज॒स्वी । ए॒व । भ॒व॒ति॒ । एति॑ । अ॒स्य॒ । ओ॒ज॒स्वी । जा॒य॒ते॒ । अ॒र्कः । वै । ए॒षः । यत् । अ॒ग्निः । तस्य॑ । ए॒तत् । ए॒व । स्तो॒त्रम् । ए॒तत् । श॒स्त्रम् । यत् । ए॒षा । वि॒धेति॑ वि - धा ।  21 ( 50) 

TS 5.3.4.7  
वि॒धी॒यत॒ इति॑ वि - धी॒यते᳚ । अ॒र्के । ए॒व । तत् । अ॒र्क्य᳚म् । अनु॑ । वीति॑ । धी॒य॒ते॒ । अत्ति॑ । अन्न᳚म् । एति॑ । अ॒स्य॒ । अ॒न्ना॒द इत्य॑न्न - अ॒दः । जा॒य॒ते॒ । यस्य॑ । ए॒षा । वि॒धेति॑ वि - धा । वि॒धी॒यत॒ इति॑ वि - धी॒यते᳚ । यः । उ॒ । च॒ । ए॒ना॒म् । ए॒वम् । वेद॑ । सृष्टीः᳚ । उपेति॑ । द॒धा॒ति॒ । य॒था॒सृ॒ष्टमिति॑ यथा - सृ॒ष्टम् । ए॒व । अवेति॑ । रु॒न्धे॒ । न । वै । इ॒दम् । दिवा᳚ । न । नक्त᳚म् । आ॒सी॒त् । अव्या॑वृत्त॒मित्यवि॑ - आ॒वृ॒त्त॒म् । ते । दे॒वाः । ए॒ताः । व्यु॑ष्टी॒रिति॒ वि - उ॒ष्टीः॒ । अ॒प॒श्य॒न्न् । ताः । उपेति॑ । अ॒द॒ध॒त॒ । ततः॑ । वै । इ॒दम् ( ) । वीति॑ । औ॒च्छ॒त् । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । वीति॑ । ए॒व । अ॒स्मै॒ । उ॒च्छ॒ति॒ । अथो॒ इति॑ । तमः॑ । ए॒व । अपेति॑ । ह॒ते॒ ।  ।  4 ( 64) 

TS 5.3.5.1  
अग्ने᳚ । जा॒तान् । प्रेति॑ । नु॒द॒ । नः॒ । स॒पत्नान्॑ । इति॑ । पु॒रस्ता᳚त् । उपेति॑ । द॒धा॒ति॒ । जा॒तान् । ए॒व । भ्रातृ॑व्यान् । प्रेति॑ । नु॒द॒ते॒ । सह॑सा । जा॒तान् । इति॑ । प॒श्चात् । ज॒नि॒ष्यमा॑णान् । ए॒व । प्रतीति॑ । नु॒द॒ते॒ । च॒तु॒श्च॒त्वा॒रिꣳ॒॒श इति॑ चतुः - च॒त्वा॒रिꣳ॒॒शः । स्तोमः॑ । इति॑ । द॒क्षि॒ण॒तः । ब्र॒ह्म॒व॒र्च॒समिति॑ ब्रह्म - व॒र्च॒सम् । वै । च॒तु॒श्च॒त्वा॒रिꣳ॒॒श इति॑ चतुः - च॒त्वा॒रिꣳ॒॒शः । ब्र॒ह्म॒व॒र्च॒समिति॑ ब्रह्म - व॒र्च॒सम् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णः । अर्द्धः॑ । ब्र॒ह्म॒व॒र्च॒सित॑र॒ इति॑ ब्रह्मवर्च॒सि - त॒रः॒ । षो॒ड॒शः । स्तोमः॑ । इति॑ । उ॒त्त॒र॒त इत्यु॑त् - त॒र॒तः । ओजः॑ । वै । षो॒ड॒शः । ओजः॑ । ए॒व । उ॒त्त॒र॒त इत्यु॑त् - त॒र॒तः । ध॒त्ते॒ । तस्मा᳚त् ।  23 ( 50) 

TS 5.3.5.2  
उ॒त्त॒र॒तो॒भि॒प्र॒या॒यीत्यु॑त्तरतः - अ॒भि॒प्र॒या॒यी । ज॒य॒ति॒ । वज्रः॑ । वै । च॒तु॒श्च॒त्वा॒रिꣳ॒॒श इति॑ चतुः-च॒त्वा॒रिꣳ॒॒शः । वज्रः॑ । षो॒ड॒शः । यत् । ए॒ते इति॑ । इष्ट॑के॒ इति॑ । उ॒प॒दधा॒तीत्यु॑प - दधा॑ति । जा॒तान् । च॒ । ए॒व । ज॒नि॒ष्यमा॑णान् । च॒ । भ्रातृ॑व्यान् । प्र॒णुद्येति॑ प्र-नुद्य॑ । वज्र᳚म् । अनु॑ । प्रेति॑ । ह॒र॒ति॒ । स्तृत्यै᳚ । पुरी॑षवती॒मिति॒ पुरी॑ष-व॒ती॒म् । मद्ध्ये᳚ । उपेति॑ । द॒धा॒ति॒ । पुरी॑षम् । वै । मद्ध्य᳚म् । आ॒त्मनः॑ । सात्मा॑न॒मिति॒ स - आ॒त्मा॒न॒म् । ए॒व । अ॒ग्निम् । चि॒नु॒ते॒ । सात्मेति॒ स - आ॒त्मा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ । ए॒ताः । वै । अ॒स॒प॒त्नाः । नाम॑ । इष्ट॑काः । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ ।  24 ( 50) 

TS 5.3.5.3  
न । अ॒स्य॒ । स॒पत्नः॑ । भ॒व॒ति॒ । प॒शुः । वै । ए॒षः । यत् । अ॒ग्निः । वि॒राज॒ इति॑ वि - राजः॑ । उ॒त्त॒माया॒मित्यु॑त् - त॒माया᳚म् । चित्या᳚म् । उपेति॑ । द॒धा॒ति॒ । वि॒राज॒मिति॑ वि - राज᳚म् । ए॒व । उ॒त्त॒मामित्यु॑त् - त॒माम् । प॒शुषु॑ । द॒धा॒ति॒ । तस्मा᳚त् । प॒शु॒मानिति॑ पशु - मान् । उ॒त्त॒मामित्यु॑त् - त॒माम् । वाच᳚म् । व॒द॒ति॒ । दश॑द॒शेति॒ दश॑ - द॒श॒ । उपेति॑ । द॒धा॒ति॒ । स॒वी॒र्य॒त्वायेति॑ सवीर्य-त्वाय॑ । अ॒क्ष्ण॒या । उपेति॑ । द॒धा॒ति॒ । तस्मा᳚त् । अ॒क्ष्ण॒या । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । यानि॑ । वै । छन्दाꣳ॑सि । सु॒व॒र्ग्या॑णीति॑ सुवः - ग्या॑नि । आसन्न्॑ । तैः । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । तेन॑ । ऋष॑यः ।  25 ( 50) 

TS 5.3.5.4  
अ॒श्रा॒म्य॒न्न् । ते । तपः॑ । अ॒त॒प्य॒न्त॒ । तानि॑ । तप॑सा । अ॒प॒श्य॒न्न् । तेभ्यः॑ । ए॒ताः । इष्ट॑काः । निरिति॑ । अ॒मि॒म॒त॒ । एवः॑ । छन्दः॑ । वरि॑वः । छन्दः॑ । इति॑ । ताः । उपेति॑ । अ॒द॒ध॒त॒ । ताभिः॑ । वै । ते । सु॒व॒र्गमिति॑ सुवः-गम् । लो॒कम् । आ॒य॒न्न् । यत् । ए॒ताः । इष्ट॑काः । उ॒प॒दधा॒तीत्यु॑प - दधा॑ति । यानि॑ । ए॒व । छन्दाꣳ॑सि । सु॒व॒र्ग्या॑णीति॑ सुवः-ग्या॑नि । तैः । ए॒व । यज॑मानः । सु॒व॒र्गमिति॑ सुवः - गम् । लो॒कम् । ए॒ति॒ । य॒ज्ञेन॑ । वै । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । ताः । स्तोम॑भागै॒रिति॒ स्तोम॑ - भा॒गैः॒ । ए॒व । अ॒सृ॒ज॒त॒ । यत् ।  26 ( 50) 

TS 5.3.5.5  
स्तोम॑भागा॒ इति॒ स्तोम॑ - भा॒गाः॒ । उ॒प॒दधा॒तीत्यु॑प - दधा॑ति । प्र॒जा इति॑ प्र - जाः । ए॒व । तत् । यज॑मानः । सृ॒ज॒ते॒ । बृह॒स्पतिः॑ । वै । ए॒तत् । य॒ज्ञस्य॑ । तेजः॑ । समिति॑ । अ॒भ॒र॒त् । यत् । स्तोम॑भागा॒ इति॒ स्तोम॑ - भा॒गाः॒ । यत् । स्तोम॑भागा॒ इति॒ स्तोम॑ - भा॒गाः॒ । उ॒प॒दधा॒तीत्यु॑प - दधा॑ति । सते॑जस॒मिति॒ स - ते॒ज॒स॒म् । ए॒व । अ॒ग्निम् । चि॒नु॒ते॒ । बृह॒स्पतिः॑ । वै । ए॒ताम् । य॒ज्ञस्य॑ । प्र॒ति॒ष्ठामिति॑ प्रति - स्थाम् । अ॒प॒श्य॒त् । यत् । स्तोम॑भागा॒ इति॒ स्तोम॑ - भा॒गाः॒ । यत् । स्तोम॑भागा॒ इति॒ स्तोम॑ - भा॒गाः॒ । उ॒प॒दधा॒तीत्यु॑प - दधा॑ति । य॒ज्ञस्य॑ । प्रति॑ष्ठित्या॒ इति॒ प्रति॑-स्थि॒त्यै॒ । स॒प्तस॒प्तेति॑ स॒प्त - स॒प्त॒ । उपेति॑ । द॒धा॒ति॒ । स॒वी॒र्य॒त्वायेति॑ सवीर्य - त्वाय॑ । ति॒स्रः । मद्ध्ये᳚ । प्रति॑ष्ठित्या॒ इति॒ प्रति॑ - स्थि॒त्यै॒ ।  ।  27 ( 43) 

TS 5.3.6.1  
र॒श्मिः । इति॑ । ए॒व । आ॒दि॒त्यम् । अ॒सृ॒ज॒त॒ । प्रेति॒रिति॒ प्र - इ॒तिः॒ । इति॑ । धर्म᳚म् । अन्वि॑ति॒रित्यनु॑ - इ॒तिः॒ । इति॑ । दिव᳚म् । स॒न्धिरिति॑ सं - धिः । इति॑ । अ॒न्तरि॑क्षम् । प्र॒ति॒धिरिति॑ प्रति - धिः । इति॑ । पृ॒थि॒वीम् । वि॒ष्टं॒भ इति॑ वि - स्तं॒भः । इति॑ । वृष्टि᳚म् । प्र॒वेति॑ प्र - वा । इति॑ । अहः॑ । अ॒नु॒वेत्य॑नु-वा । इति॑ । रात्रि᳚म् । उ॒शिक् । इति॑ । वसून्॑ । प्र॒के॒त इति॑ प्र - के॒तः । इति॑ । रु॒द्रान् । सु॒दी॒तिरिति॑ सु-दी॒तिः । इति॑ । आ॒दि॒त्यान् । ओजः॑ । इति॑ । पि॒तॄन् । तन्तुः॑ । इति॑ । प्र॒जा इति॑ प्र - जाः । पृ॒त॒ना॒षाट् । इति॑ । प॒शून् । रे॒वत् । इति॑ । ओष॑धीः । अ॒भि॒जिदित्य॑भि - जित् । अ॒सि॒ । यु॒क्तग्रा॒वेति॑ यु॒क्त - ग्रा॒वा॒ ।  28 ( 50) 

TS 5.3.6.2  
इन्द्रा॑य । त्वा॒ । इन्द्र᳚म् । जि॒न्व॒ । इति॑ । ए॒व । द॒क्षि॒ण॒तः । वज्र᳚म् । परीति॑ । औ॒ह॒त् । अ॒भिजि॑त्या॒ इत्य॒भि - जि॒त्यै॒ । ताः । प्र॒जा इति॑ प्र - जाः । अप॑प्राणा॒ इत्यप॑ - प्रा॒णाः॒ । अ॒सृ॒ज॒त॒ । तासु॑ । अधि॑पति॒रित्यधि॑-प॒तिः॒ । अ॒सि॒ । इति॑ । ए॒व । प्रा॒णमिति॑ प्र-अ॒नम् । अ॒द॒धा॒त् । य॒न्ता । इति॑ । अ॒पा॒नमित्य॑प - अ॒नम् । सꣳ॒॒सर्प॒ इति॑ सं - सर्पः॑ । इति॑ । चक्षुः॑ । व॒यो॒धा इति॑ वयः - धाः । इति॑ । श्रोत्र᳚म् । ताः । प्र॒जा इति॑ प्र - जाः । प्रा॒ण॒तीरिति॑ प्र - अ॒न॒तीः । अ॒पा॒न॒तीरित्य॑प - अ॒न॒तीः । पश्य॑न्तीः । शृ॒ण्व॒तीः । न । मि॒थु॒नी । अ॒भ॒व॒न्न् । तासु॑ । त्रि॒वृदिति॑ त्रि - वृत् । अ॒सि॒ । इति॑ । ए॒व । मि॒थु॒नम् । अ॒द॒धा॒त् । ताः । प्र॒जा इति॑ प्र-जाः । मि॒थु॒नी ।  29 ( 50) 

TS 5.3.6.3  
भव॑न्तीः । न । प्रेति॑ । अ॒जा॒य॒न्त॒ । ताः । सꣳ॒॒रो॒ह इति॑ सं - रो॒हः । अ॒सि॒ । नी॒रो॒ह इति॑ निः - रो॒हः । अ॒सि॒ । इति॑ । ए॒व । प्रेति॑ । अ॒ज॒न॒य॒त् । ताः । प्र॒जा इति॑ प्र - जाः । प्रजा॑ता॒ इति॒ प्र-जा॒ताः॒ । न । प्रतीति॑ । अ॒ति॒ष्ठ॒न्न् । ताः । व॒सु॒कः । अ॒सि॒ । वेष॑श्रि॒रिति॒ वेष॑-श्रिः॒ । अ॒सि॒ । वस्य॑ष्टिः । अ॒सि॒ । इति॑ । ए॒व । ए॒षु । लो॒केषु॑ । प्रतीति॑ । अ॒स्था॒प॒य॒त् । यत् । आह॑ । व॒सु॒कः । अ॒सि॒ । वेष॑श्रि॒रिति॒ वेष॑ - श्रिः॒ । अ॒सि॒ । वस्य॑ष्टिः । अ॒सि॒ । इति॑ । प्र॒जा इति॑ प्र - जाः । ए॒व । प्रजा॑ता॒ इति॒ प्र - जा॒ताः॒ । ए॒षु । लो॒केषु॑ । प्रतीति॑ । स्था॒प॒य॒ति॒ । सात्मेति॒ स - आ॒त्मा॒ । अ॒न्तरि॑क्षम् ( ) । रो॒ह॒ति॒ । सप्रा॑ण॒ इति॒ स - प्रा॒णः॒ । अ॒मुष्मिन्न्॑ । लो॒के । प्रतीति॑ । ति॒ष्ठ॒ति॒ । अव्य॑र्द्धुक॒ इत्यवि॑ - अ॒र्द्धु॒कः॒ । प्रा॒णा॒पा॒नाभ्या॒मिति॑ प्राण - अ॒पा॒नाभ्या᳚म् । भ॒व॒ति॒ । यः । ए॒वम् । वेद॑ ।  ।  30 ( 62) 

TS 5.3.7.1  
ना॒क॒सद्भि॒रिति॑ नाक॒सत् - भिः॒ । वै । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । तत् । ना॒क॒सदा॒मिति॑ नाक - सदा᳚म् । ना॒क॒स॒त्त्वमिति॑ नाकसत् - त्वम् । यत् । ना॒क॒सद॒ इति॑ नाक - सदः॑ । उ॒प॒दधा॒तीत्यु॑प - दधा॑ति । ना॒क॒सद्भि॒रिति॑ नाक॒सत् - भिः॒ । ए॒व । तत् । यज॑मानः । सु॒व॒र्गमिति॑ सुवः-गम् । लो॒कम् । ए॒ति॒ । सु॒व॒र्ग इति॑ सुवः-गः । वै । लो॒कः । नाकः॑ । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । न । अ॒स्मै॒ । अक᳚म् । भ॒व॒ति॒ । य॒ज॒मा॒ना॒य॒त॒नमिति॑ यजमान - आ॒य॒त॒नम् । वै । ना॒क॒सद॒ इति॑ नाक - सदः॑ । यत् । ना॒क॒सद॒ इति॑ नाक - सदः॑ । उ॒प॒दधा॒तीत्यु॑प - दधा॑ति । आ॒यत॑न॒मित्या᳚ - यत॑नम् । ए॒व । तत् । यज॑मानः । कु॒रु॒ते॒ । पृ॒ष्ठाना᳚म् । वै । ए॒तत् । तेजः॑ । संभृ॑त॒मिति॒ सं - भृ॒त॒म् । यत् । ना॒क॒सद॒ इति॑ नाक - सदः॑ । यत् । ना॒क॒सद॒ इति॑ नाक - सदः॑ ।  31 ( 50) 

TS 5.3.7.2  
उ॒प॒दधा॒तीत्यु॑प - दधा॑ति । पृ॒ष्ठाना᳚म् । ए॒व । तेजः॑ । अवेति॑ । रु॒न्धे॒ । प॒ञ्च॒चोडा॒ इति॑ पञ्च - चोडाः᳚ । उपेति॑ । द॒धा॒ति॒ । अ॒फ्स॒रसः॑ । ए॒व । ए॒न॒म् । ए॒ताः । भू॒ताः । अ॒मुष्मिन्न्॑ । लो॒के । उपेति॑ । शे॒रे॒ । अथो॒ इति॑ । त॒नू॒पानी॒रिति॑ तनू - पानीः᳚ । ए॒व । ए॒ताः । यज॑मानस्य । यम् । द्वि॒ष्यात् । तम् । उ॒प॒दध॒दित्यु॑प - दध॑त् । ध्या॒ये॒त् । ए॒ताभ्यः॑ । ए॒व । ए॒न॒म् । दे॒वता᳚भ्यः । एति॑ । वृ॒श्च॒ति॒ । ता॒जक् । आर्ति᳚म् । एति॑ । ऋ॒च्छ॒ति॒ । उत्त॑रा॒ इत्युत् - त॒राः॒ । ना॒क॒सद्भ्य॒ इति॑ नाक॒सत्-भ्यः॒ । उपेति॑ । द॒धा॒ति॒ । यथा᳚ । जा॒याम् । आ॒नीयेत्या᳚ - नीय॑ । गृ॒हेषु॑ । नि॒षा॒दय॒तीति॑ नि - सा॒दय॑ति । ता॒दृक् । ए॒व । तत् ।  32 ( 50) 

TS 5.3.7.3  
प॒श्चात् । प्राची᳚म् । उ॒त्त॒मामित्यु॑त् - त॒माम् । उपेति॑ । द॒धा॒ति॒ । तस्मा᳚त् । प॒श्चात् । प्राची᳚ । पत्नी᳚ । अन्विति॑ । आ॒स्ते॒ । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । च॒ । वि॒क॒र्णीमिति॑ वि - क॒र्णीम् । च॒ । उ॒त्त॒मे इत्यु॑त् - त॒मे । उपेति॑ । द॒धा॒ति॒ । प्रा॒ण इति॑ प्र - अ॒नः । वै । स्व॒य॒मा॒तृ॒ण्णेति॑ स्वयं - आ॒तृ॒ण्णा । आयुः॑ । वि॒क॒र्णीति॑ वि - क॒र्णी । प्रा॒णमिति॑ प्र - अ॒नम् । च॒ । ए॒व । आयुः॑ । च॒ । प्रा॒णाना॒मिति॑ प्र - अ॒नाना᳚म् । उ॒त्त॒मावित्यु॑त् - त॒मौ । ध॒त्ते॒ । तस्मा᳚त् । प्रा॒ण इति॑ प्र - अ॒नः । च॒ । आयुः॑ । च॒ । प्रा॒णाना॒मिति॑ प्र - अ॒नाना᳚म् । उ॒त्त॒मावित्यु॑त् - त॒मौ । न । अ॒न्याम् । उत्त॑रा॒मित्युत् - त॒रा॒म् । इष्ट॑काम् । उपेति॑ । द॒द्ध्या॒त् । यत् । अ॒न्याम् । उत्त॑रा॒मित्युत् - त॒रा॒म् । इष्ट॑काम् । उ॒प॒द॒द्ध्यादित्यु॑प - द॒द्ध्यात् । प॒शू॒नाम् ।  33 ( 50) 

TS 5.3.7.4  
च॒ । यज॑मानस्य । च॒ । प्रा॒णमिति॑ प्र - अ॒नम् । च॒ । आयुः॑ । च॒ । अपीति॑ । द॒द्ध्या॒त् । तस्मा᳚त् । न । अ॒न्या । उत्त॒रेत्युत्-त॒रा॒ । इष्ट॑का । उ॒प॒धेयेत्यु॑प - धेया᳚ । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । उपेति॑ । द॒धा॒ति॒ । अ॒सौ । वै । स्व॒य॒मा॒तृ॒ण्णेति॑ स्वयं - आ॒तृ॒ण्णा । अ॒मूम् । ए॒व । उपेति॑ । ध॒त्ते॒ । अश्व᳚म् । उपेति॑ । घ्रा॒प॒य॒ति॒ । प्रा॒णमिति॑ प्र - अ॒नम् । ए॒व । अ॒स्या॒म् । द॒धा॒ति॒ । अथो॒ इति॑ । प्रा॒जा॒प॒त्य इति॑ प्राजा - प॒त्यः । वै । अश्वः॑ । प्र॒जाप॑ति॒नेति॑ प्र॒जा - प॒ति॒ना॒ । ए॒व । अ॒ग्निम् । चि॒नु॒ते॒ । स्व॒य॒मा॒तृ॒ण्णेति॑ स्वयं - आ॒तृ॒ण्णा । भ॒व॒ति॒ । प्रा॒णाना॒मिति॑ प्र - अ॒नाना᳚म् । उथ्सृ॑ष्ट्या॒ इत्युत् - सृ॒ष्ट्यै॒ । अथो॒ इति॑ । सु॒व॒र्गस्येति॑ सुवः - गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ । ए॒षा । वै ( ) । दे॒वाना᳚म् । विक्रा᳚न्ति॒रिति॒ वि - क्रा॒न्तिः॒ । यत् । वि॒क॒र्णीति॑ वि - क॒र्णी । यत् । वि॒क॒र्णीमिति॑ वि - क॒र्णीम् । उ॒प॒दधा॒तीत्यु॑प - दधा॑ति । दे॒वाना᳚म् । ए॒व । विक्रा᳚न्ति॒मिति॒ वि - क्रा॒न्ति॒म् । अनु॑ । वीति॑ । क्र॒म॒ते॒ । उ॒त्त॒र॒त इत्यु॑त् - त॒र॒तः । उपेति॑ । द॒धा॒ति॒ । तस्मा᳚त् । उ॒त्त॒र॒त उ॑पचार॒ इत्यु॑त्तर॒तः - उ॒प॒चा॒रः॒ । अ॒ग्निः । वा॒यु॒मतीति॑ वायु - मती᳚ । भ॒व॒ति॒ । समि॑द्ध्या॒ इति॒ सं - इ॒द्ध्यै॒ ।  ।  34 ( 72) 

TS 5.3.8.1  
छन्दाꣳ॑सि । उपेति॑ । द॒धा॒ति॒ । प॒शवः॑ । वै । छन्दाꣳ॑सि । प॒शून् । ए॒व । अवेति॑ । रु॒न्धे॒ । छन्दाꣳ॑सि । वै । दे॒वाना᳚म् । वा॒मम् । प॒शवः॑ । वा॒मम् । ए॒व । प॒शून् । अवेति॑ । रु॒न्धे॒ । ए॒ताम् । ह॒ । वै । य॒ज्ञसे॑न॒ इति॑ य॒ज्ञ - से॒नः॒ । चै॒त्रि॒या॒य॒णः । चिति᳚म् । वि॒दाम् । च॒का॒र॒ । तया᳚ । वै । सः । प॒शून् । अवेति॑ । अ॒रु॒न्ध॒ । यत् । ए॒ताम् । उ॒प॒दधा॒तीत्यु॑प - दधा॑ति । प॒शून् । ए॒व । अवेति॑ । रु॒न्धे॒ । गा॒य॒त्रीः । पु॒रस्ता᳚त् । उपेति॑ । द॒धा॒ति॒ । तेजः॑ । वै । गा॒य॒त्री । तेजः॑ । ए॒व ।  35 ( 50) 

TS 5.3.8.2  
मु॒ख॒तः । ध॒त्ते॒ । मू॒र्द्ध॒न्वती॒रिति॑ मूर्धन्न् - वतीः᳚ । भ॒व॒न्ति॒ । मू॒र्द्धान᳚म् । ए॒व । ए॒न॒म् । स॒मा॒नाना᳚म् । क॒रो॒ति॒ । त्रि॒ष्टुभः॑ । उपेति॑ । द॒धा॒ति॒ । इ॒न्द्रि॒यम् । वै । त्रि॒ष्टुक् । इ॒न्द्रि॒यम् । ए॒व । म॒द्ध्य॒तः । ध॒त्ते॒ । जग॑तीः । उपेति॑ । द॒धा॒ति॒ । जाग॑ताः । वै । प॒शवः॑ । प॒शून् । ए॒व । अवेति॑ । रु॒न्धे॒ । अ॒नु॒ष्टुभ॒ इत्य॑नु - स्तुभः॑ । उपेति॑ । द॒धा॒ति॒ । प्रा॒णा इति॑ प्र - अ॒नाः । वै । अ॒नु॒ष्टुबित्य॑नु - स्तुप् । प्रा॒णाना॒मिति॑ प्र - अ॒नाना᳚म् । उथ्सृ॑ष्ट्या॒ इत्युत् - सृ॒ष्ट्यै॒ । बृ॒ह॒तीः । उ॒ष्णिहाः᳚ । प॒ङ्क्तीः । अ॒क्षर॑पङ्क्ती॒रित्य॒क्षर॑ - प॒ङ्क्तीः॒ । इति॑ । विषु॑रूपा॒णीति॒ विषु॑ - रू॒पा॒णि॒ । छन्दाꣳ॑सि । उपेति॑ । द॒धा॒ति॒ । विषु॑रूपा॒ इति॒ विषु॑ - रू॒पाः॒ । वै । प॒शवः॑ । प॒शवः॑ ।  36 ( 50) 

TS 5.3.8.3  
छन्दाꣳ॑सि । विषु॑रूपा॒निति॒ विषु॑ - रू॒पा॒न् । ए॒व । प॒शून् । अवेति॑ । रु॒न्धे॒ । विषु॑रूप॒मिति॒ विषु॑-रू॒प॒म् । अ॒स्य॒ । गृ॒हे । दृ॒श्य॒ते॒ । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । यः । उ॒ । च॒ । ए॒नाः॒ । ए॒वम् । वेद॑ । अति॑च्छन्दस॒मित्यति॑ - छ॒न्द॒स॒म् । उपेति॑ । द॒धा॒ति॒ । अति॑च्छन्दा॒ इत्यति॑ - छ॒न्दाः॒ । वै । सर्वा॑णि । छन्दाꣳ॑सि । सर्वे॑भिः । ए॒व । ए॒न॒म् । छन्दो॑भि॒रिति॒ छन्दः॑-भिः॒ । चि॒नु॒ते॒ । वर्ष्म॑ । वै । ए॒षा । छन्द॑साम् । यत् । अति॑च्छन्दा॒ इत्यति॑ - छ॒न्दाः॒ । यत् । अति॑च्छन्दस॒मित्यति॑ - छ॒न्द॒स॒म् । उ॒प॒दधा॒तीत्यु॑प - दधा॑ति । वर्ष्म॑ । ए॒व । ए॒न॒म् । स॒मा॒नाना᳚म् । क॒रो॒ति॒ । द्वि॒पदा॒ इति॑ द्वि - पदाः᳚ । उपेति॑ । द॒धा॒ति॒ । द्वि॒पादिति॑ द्वि - पात् । यज॑मानः ( ) । प्रति॑ष्ठित्या॒ इति॒ प्रति॑ - स्थि॒त्यै॒ ।  ।  37 ( 51) 

TS 5.3.9.1  
सर्वा᳚भ्यः । वै । दे॒वता᳚भ्यः । अ॒ग्निः । ची॒य॒ते॒ । यत् । स॒युज॒ इति॑ स - युजः॑ । न । उ॒प॒द॒द्ध्यादित्यु॑प - द॒ध्यात् । दे॒वताः᳚ । अ॒स्य॒ । अ॒ग्निम् । वृ॒ञ्जी॒र॒न्न् । यत् । स॒युज॒ इति॑ स - युजः॑ । उ॒प॒दधा॒तीत्यु॑प - दधा॑ति । आ॒त्मना᳚ । ए॒व । ए॒न॒म् । स॒युज॒मिति॑ स-युज᳚म् । चि॒नु॒ते॒ । न । अ॒ग्निना᳚ । वीति॑ । ऋ॒द्ध्य॒ते॒ । अथो॒ इति॑ । यथा᳚ । पुरु॑षः । स्नाव॑भि॒रिति॒ स्नाव॑ - भिः॒ । सन्त॑त॒ इति॒ सं-त॒तः॒ । ए॒वम् । ए॒व । ए॒ताभिः॑ । अ॒ग्निः । सन्त॑त॒ इति॒ सं-त॒तः॒ । अ॒ग्निना᳚ । वै । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । ताः । अ॒मूः । कृत्ति॑काः । अ॒भ॒व॒न्न् । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । सु॒व॒र्गमिति॑ सुवः - गम् । ए॒व ।  38 ( 50) 

TS 5.3.9.2  
लो॒कम् । ए॒ति॒ । गच्छ॑ति । प्र॒का॒शमिति॑ प्र-का॒शम् । चि॒त्रम् । ए॒व । भ॒व॒ति॒ । म॒ण्ड॒ले॒ष्ट॒का इति॑ मण्डल - इ॒ष्ट॒काः । उपेति॑ । द॒धा॒ति॒ । इ॒मे । वै । लो॒काः । म॒ण्ड॒ले॒ष्ट॒का इति॑ मण्डल - इ॒ष्ट॒काः । इ॒मे । खलु॑ । वै । लो॒काः । दे॒व॒पु॒रा इति॑ देव-पु॒राः । दे॒व॒पु॒रा इति॑ देव-पु॒राः । ए॒व । प्रेति॑ । वि॒श॒ति॒ । न । आर्ति᳚म् । एति॑ । ऋ॒च्छ॒ति॒ । अ॒ग्निम् । चि॒क्या॒नः । वि॒श्वज्यो॑तिष॒ इति॑ वि॒श्व - ज्यो॒ति॒षः॒ । उपेति॑ । द॒धा॒ति॒ । इ॒मान् । ए॒व । ए॒ताभिः॑ । लो॒कान् । ज्योति॑ष्मतः । कु॒रु॒ते॒ । अथो॒ इति॑ । प्रा॒णानिति॑ प्र - अ॒नान् । ए॒व । ए॒ताः । यज॑मानस्य । दा॒द्ध्र॒ति॒ । ए॒ताः । वै । दे॒वताः᳚ । सु॒व॒र्ग्या॑ इति॑ सुवः - ग्याः᳚ । ताः । ए॒व ( ) । अ॒न्वा॒रभ्येत्य॑नु - आ॒रभ्य॑ । सु॒व॒र्गमिति॑ सुवः - गम् । लो॒कम् । ए॒ति॒ ।  ।  39 ( 54) 

TS 5.3.10.1  
वृ॒ष्टि॒सनी॒रिति॑ वृष्टि - सनीः᳚ । उपेति॑ । द॒धा॒ति॒ । वृष्टि᳚म् । ए॒व । अवेति॑ । रु॒न्धे॒ । यत् । ए॒क॒धेत्ये॑क - धा । उ॒प॒द॒द्ध्यादित्यु॑प - द॒द्ध्यात् । एक᳚म् । ऋ॒तुम् । व॒र्.॒षे॒त् । अ॒नु॒प॒रि॒हार॒मित्य॑नु - प॒रि॒हार᳚म् । सा॒द॒य॒ति॒ । तस्मा᳚त् । सर्वान्॑ । ऋ॒तून् । व॒र्.॒ष॒ति॒ । पु॒रो॒वा॒त॒सनि॒रिति॑ पुरोवात - सनिः॑ । अ॒सि॒ । इति॑ । आ॒ह॒ । ए॒तत् । वै । वृष्ट्यै᳚ । रू॒पम् । रू॒पेण॑ । ए॒व । वृष्टि᳚म् । अवेति॑ । रु॒न्धे॒ । सं॒ॅयानी॑भि॒रिति॑ सं - यानी॑भिः । वै । दे॒वाः । इ॒मान् । लो॒कान् । समिति॑ । अ॒युः॒ । तत् । सं॒ॅयानी॑ना॒मिति॑ सं - यानी॑नाम् । सं॒ॅया॒नि॒त्वमिति॑ संॅयानि - त्वम् । यत् । सं॒ॅयानी॒रिति॑ सं - यानीः᳚ । उ॒प॒दधा॒तीत्यु॑प - दधा॑ति । यथा᳚ । अ॒फ्स्वित्य॑प् - सु । ना॒वा । सं॒ॅयातीति॑ सं - याति॑ । ए॒वम् ।  40 ( 50) 

TS 5.3.10.2  
ए॒व । ए॒ताभिः॑ । यज॑मानः । इ॒मान् । लो॒कान् । समिति॑ । या॒ति॒ । प्ल॒वः । वै । ए॒षः । अ॒ग्नेः । यत् । सं॒ॅयानी॒रिति॑ सं - यानीः᳚ । यत् । सं॒ॅयानी॒रिति॑ सं - यानीः᳚ । उ॒प॒दधा॒तीत्यु॑प-दधा॑ति । प्ल॒वम् । ए॒व । ए॒तम् । अ॒ग्नये᳚ । उपेति॑ । द॒धा॒ति॒ । उ॒त । यस्य॑ । ए॒तासु॑ । उप॑हिता॒स्वित्युप॑ - हि॒ता॒सु॒ । आपः॑ । अ॒ग्निम् । हर॑न्ति । अहृ॑तः । ए॒व । अ॒स्य॒ । अ॒ग्निः । आ॒दि॒त्ये॒ष्ट॒का इत्या॑दित्य - इ॒ष्ट॒काः । उपेति॑ । द॒धा॒ति॒ । आ॒दि॒त्याः । वै । ए॒तम् । भूत्यै᳚ । प्रतीति॑ । नु॒द॒न्ते॒ । यः । अल᳚म् । भूत्यै᳚ । सन्न् । भूति᳚म् । न । प्रा॒प्नोतीति॑ प्र - आ॒प्नोति॑ । आ॒दि॒त्याः ।  41 ( 50) 

TS 5.3.10.3  
ए॒व । ए॒न॒म् । भूति᳚म् । ग॒म॒य॒न्ति॒ । अ॒सौ । वै । ए॒तस्य॑ । आ॒दि॒त्यः । रुच᳚म् । एति॑ । द॒त्ते॒ । यः । अ॒ग्निम् । चि॒त्वा । न । रोच॑ते । यत् । आ॒दि॒त्ये॒ष्ट॒का इत्या॑दित्य - इ॒ष्ट॒काः । उ॒प॒दधा॒तीत्यु॑प - दधा॑ति । अ॒सौ । ए॒व । अ॒स्मि॒न्न् । आ॒दि॒त्यः । रुच᳚म् । द॒धा॒ति॒ । यथा᳚ । अ॒सौ । दे॒वाना᳚म् । रोच॑ते । ए॒वम् । ए॒व । ए॒षः । म॒नु॒ष्या॑णाम् । रो॒च॒ते॒ । घृ॒ते॒ष्ट॒का इति॑ घृत - इ॒ष्ट॒काः । उपेति॑ । द॒धा॒ति॒ । ए॒तत् । वै । अ॒ग्नेः । प्रि॒यम् । धाम॑ । यत् । घृ॒तम् । प्रि॒येण॑ । ए॒व । ए॒न॒म् । धाम्ना᳚ । समिति॑ । अ॒र्द्ध॒य॒ति॒ ।  42 ( 50) 

TS 5.3.10.4  
अथो॒ इति॑ । तेज॑सा । अ॒नु॒प॒रि॒हार॒मित्य॑नु - प॒रि॒हार᳚म् । सा॒द॒य॒ति॒ । अप॑रिवर्ग॒मित्यप॑रि - व॒र्ग॒म् । ए॒व । अ॒स्मि॒न्न् । तेजः॑ । द॒धा॒ति॒ । प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒चि॒नु॒त॒ । सः । यश॑सा । वीति॑ । आ॒र्द्ध्य॒त॒ । सः । ए॒ताः । य॒शो॒दा इति॑ यशः - दाः । अ॒प॒श्य॒त् । ताः । उपेति॑ । अ॒ध॒त्त॒ । ताभिः॑ । वै । सः । यशः॑ । आ॒त्मन्न् । अ॒ध॒त्त॒ । यत् । य॒शो॒दा इति॑ यशः - दाः । उ॒प॒दधा॒तीत्यु॑प - दधा॑ति । यशः॑ । ए॒व । ताभिः॑ । यज॑मानः । आ॒त्मन्न् । ध॒त्ते॒ । पञ्च॑ । उपेति॑ । द॒धा॒ति॒ । पाङ्क्तः॑ । पुरु॑षः । यावान्॑ । ए॒व । पुरु॑षः । तस्मिन्न्॑ । यशः॑ । द॒धा॒ति॒ ।  ।  43 ( 49) 

TS 5.3.11.1  
दे॒वा॒सु॒रा इति॑ देव-अ॒सु॒राः । संॅय॑त्ता॒ इति॒ सं - य॒त्ताः॒ । आ॒स॒न्न् । कनी॑याꣳसः । दे॒वाः । आसन्न्॑ । भूयाꣳ॑सः । असु॑राः । ते । दे॒वाः । ए॒ताः । इष्ट॑काः । अ॒प॒श्य॒न्न् । ताः । उपेति॑ । अ॒द॒ध॒त॒ । भू॒य॒स्कृदिति॑ भूयः - कृत् । अ॒सि॒ । इति॑ । ए॒व । भूयाꣳ॑सः । अ॒भ॒व॒न्न् । वन॒स्पति॑भि॒रिति॒ वन॒स्पति॑ - भिः॒ । ओष॑धीभि॒रित्योष॑धि - भिः॒ । व॒रि॒व॒स्कृदिति॑ वरिवः - कृत् । अ॒सि॒ । इति॑ । इ॒माम् । अ॒ज॒य॒न्न् । प्राची᳚ । अ॒सि॒ । इति॑ । प्राची᳚म् । दिश᳚म् । अ॒ज॒य॒न्न् । ऊ॒र्द्ध्वा । अ॒सि॒ । इति॑ । अ॒मूम् । अ॒ज॒य॒न्न् । अ॒न्त॒रि॒क्ष॒सदित्य॑न्तरिक्ष - सत् । अ॒सि॒ । अ॒न्तरि॑क्षे । सी॒द॒ । इति॑ । अ॒न्तरि॑क्षम् । अ॒ज॒य॒न्न् । ततः॑ । दे॒वाः । अभ॑वन्न् ।  44 ( 50) 

TS 5.3.11.2  
परेति॑ । असु॑राः । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । भूयान्॑ । ए॒व । भ॒व॒ति॒ । अ॒भीति॑ । इ॒मान् । लो॒कान् । ज॒य॒ति॒ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । अ॒फ्सु॒षदित्य॑फ्सु - सत् । अ॒सि॒ । श्ये॒न॒सदिति॑ श्येन - सत् । अ॒सि॒ । इति॑ । आ॒ह॒ । ए॒तत् । वै । अ॒ग्नेः । रू॒पम् । रू॒पेण॑ । ए॒व । अ॒ग्निम् । अवेति॑ । रु॒न्धे॒ । पृ॒थि॒व्याः । त्वा॒ । द्रवि॑णे । सा॒द॒या॒मि॒ । इति॑ । आ॒ह॒ । इ॒मान् । ए॒व । ए॒ताभिः॑ । लो॒कान् । द्रवि॑णावत॒ इति॒ द्रवि॑ण - व॒तः॒ । कु॒रु॒ते॒ । आ॒यु॒ष्याः᳚ । उपेति॑ । द॒धा॒ति॒ । आयुः॑ । ए॒व ।  45 ( 50) 

TS 5.3.11.3  
अ॒स्मि॒न्न् । द॒धा॒ति॒ । अग्ने᳚ । यत् । ते॒ । पर᳚म् । हृत् । नाम॑ । इति॑ । आ॒ह॒ । ए॒तत् । वै । अ॒ग्नेः । प्रि॒यम् । धाम॑ । प्रि॒यम् । ए॒व । अ॒स्य॒ । धाम॑ । उपेति॑ । आ॒प्नो॒ति॒ । तौ । एति॑ । इ॒हि॒ । समिति॑ । र॒भा॒व॒है॒ । इति॑ । आ॒ह॒ । वीति॑ । ए॒व । ए॒ने॒न॒ । परीति॑ । ध॒त्ते॒ । पाञ्च॑जन्ये॒ष्विति॒ पाञ्च॑ - ज॒न्ये॒षु॒ । अपीति॑ । ए॒धि॒ । अ॒ग्ने॒ । इति॑ । आ॒ह॒ । ए॒षः । वै । अ॒ग्निः । पाञ्च॑जन्य॒ इति॒ पाञ्च॑ - ज॒न्यः॒ । यः । पञ्च॑चितीक॒ इति॒ पञ्च॑-चि॒ती॒कः॒ । तस्मा᳚त् । ए॒वम् । आ॒ह॒ । ऋ॒त॒व्याः᳚ । उपेति॑ ( ) । द॒धा॒ति॒ । ए॒तत् । वै । ऋ॒तू॒नाम् । प्रि॒यम् । धाम॑ । यत् । ऋ॒त॒व्याः᳚ । ऋ॒तू॒नाम् । ए॒व । प्रि॒यम् । धाम॑ । अवेति॑ । रु॒न्धे॒ । सु॒मेक॒ इति॑ सु - मेकः॑ । इति॑ । आ॒ह॒ । सं॒ॅव॒थ्स॒र इति॑ सं - व॒थ्स॒रः । वै । सु॒मेक॒ इति॑ सु - मेकः॑ । सं॒ॅव॒थ्स॒रस्येति॑ सं - व॒थ्स॒रस्य॑ । ए॒व । प्रि॒यम् । धाम॑ । उपेति॑ । आ॒प्नो॒ति॒ ।  ।  46 ( 76) 

TS 5.3.12.1  
प्र॒जाप॑ते॒रिति॑ प्र॒जा - प॒तेः॒ । अक्षि॑ । अ॒श्व॒य॒त् । तत् । परेति॑ । अ॒प॒त॒त् । तत् । अश्वः॑ । अ॒भ॒व॒त् । यत् । अश्व॑यत् । तत् । अश्व॑स्य । अ॒श्व॒त्वमित्य॑श्व- त्वम् । तत् । दे॒वाः । अ॒श्व॒मे॒धेनेत्य॑श्व - मे॒धेन॑ । ए॒व । प्रतीति॑ । अ॒द॒धुः॒ । ए॒षः । वै । प्र॒जाप॑ति॒मिति॑ प्र॒जा - प॒ति॒म् । सर्व᳚म् । क॒रो॒ति॒ । यः । अ॒श्व॒मे॒धेनेत्य॑श्व - मे॒धेन॑ । यज॑ते । सर्वः॑ । ए॒व । भ॒व॒ति॒ । सर्व॑स्य । वै । ए॒षा । प्राय॑श्चित्तिः । सर्व॑स्य । भे॒ष॒जम् । सर्व᳚म् । वै । ए॒तेन॑ । पा॒प्मान᳚म् । दे॒वाः । अ॒त॒र॒न्न् । अपीति॑ । वै । ए॒तेन॑ । ब्र॒ह्म॒ह॒त्यामिति॑ ब्रह्म - ह॒त्याम् । अ॒त॒र॒न्न् । सर्व᳚म् । पा॒प्मान᳚म् ।  47 ( 50) 

TS 5.3.12.2  
त॒र॒ति॒ । तर॑ति । ब्र॒ह्म॒ह॒त्यामिति॑ ब्रह्म - ह॒त्याम् । यः । अ॒श्व॒मे॒धेनेत्य॑श्व - मे॒धेन॑ । यज॑ते । यः । उ॒ । च॒ । ए॒न॒म् । ए॒वम् । वेद॑ । उत्त॑र॒मित्युत् - त॒र॒म् । वै । तत् । प्र॒जाप॑ते॒रिति॑ प्र॒जा - प॒तेः॒ । अक्षि॑ । अ॒श्व॒य॒त् । तस्मा᳚त् । अश्व॑स्य । उ॒त्त॒र॒त इत्यु॑त् - त॒र॒तः । अवेति॑ । द्य॒न्ति॒ । द॒क्षि॒ण॒तः । अ॒न्येषा᳚म् । प॒शू॒नाम् । वै॒त॒सः । कटः॑ । भ॒व॒ति॒ । अ॒फ्सुयो॑नि॒रित्य॒फ्सु - यो॒निः॒ । वै । अश्वः॑ । अ॒फ्सु॒ज इत्य॑फ्सु - जः । वे॒त॒सः । स्वे । ए॒व । ए॒न॒म् । योनौ᳚ । प्रतीति॑ । स्था॒प॒य॒ति॒ । च॒तु॒ष्टो॒म इति॑ चतुः - स्तो॒मः । स्तोमः॑ । भ॒व॒ति॒ । स॒रट् । ह॒ । वै । अश्व॑स्य । सक्थि॑ । एति॑ । अ॒वृ॒ह॒त् ( ) । तत् । दे॒वाः । च॒तु॒ष्टो॒मेनेति॑ चतुः-स्तो॒मेन॑ । ए॒व । प्रतीति॑ । अ॒द॒धुः॒ । यत् । च॒तु॒ष्टो॒म इति॑ चतुः - स्तो॒मः । स्तोमः॑ । भव॑ति । अश्व॑स्य । स॒र्व॒त्वायेति॑ सर्व - त्वाय॑ ।  ।  48 ( 62) 

5.4      पञ्चमकाण्डे चतुर्थः प्रश्नः इष्टकात्रयाभिधानं
TS 5.4.1.1  
दे॒वा॒सु॒रा इति॑ देव - अ॒सु॒राः । संॅय॑त्ता॒ इति॒ सं-य॒त्ताः॒ । आ॒स॒न्न् । ते । न । वीति॑ । अ॒ज॒य॒न्त॒ । सः । ए॒ताः । इन्द्रः॑ । त॒नूः । अ॒प॒श्य॒त् । ताः । उपेति॑ । अ॒ध॒त्त॒ । ताभिः॑ । वै । सः । त॒नुव᳚म् । इ॒न्द्रि॒यम् । वी॒र्य᳚म् । आ॒त्मन्न् । अ॒ध॒त्त॒ । ततः॑ । दे॒वाः । अभ॑वन्न् । परेति॑ । असु॑राः । यत् । इ॒न्द्र॒त॒नूरिती᳚न्द्र - त॒नूः । उ॒प॒दधा॒तीत्यु॑प - दधा॑ति । त॒नुव᳚म् । ए॒व । ताभिः॑ । इ॒न्द्रि॒यम् । वी॒र्य᳚म् । यज॑मानः । आ॒त्मन्न् । ध॒त्ते॒ । अथो॒ इति॑ । सैन्द्र॒मिति॒ स - इ॒न्द्र॒म् । ए॒व । अ॒ग्निम् । सत॑नु॒मिति॒ स - त॒नु॒म् । चि॒नु॒ते॒ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः ।  1 ( 50) 

TS 5.4.1.2  
भ॒व॒ति॒ । य॒ज्ञः । दे॒वेभ्यः॑ । अपेति॑ । अ॒क्रा॒म॒त् । तम् । अ॒व॒रुध॒मित्य॑व - रुध᳚म् । न । अ॒श॒क्नु॒व॒न्न् । ते । ए॒ताः । य॒ज्ञ॒त॒नूरिति॑ यज्ञ - त॒नूः । अ॒प॒श्य॒न्न् । ताः । उपेति॑ । अ॒द॒ध॒त॒ । ताभिः॑ । वै । ते । य॒ज्ञम् । अवेति॑ । अ॒रु॒न्ध॒त॒ । यत् । य॒ज्ञ॒त॒नूरिति॑ यज्ञ - त॒नूः । उ॒प॒दधा॒तीत्यु॑प - दधा॑ति । य॒ज्ञम् । ए॒व । ताभिः॑ । यज॑मानः । अवेति॑ । रु॒न्धे॒ । त्रय॑स्त्रिꣳशत॒मिति॒ त्रयः॑ - त्रिꣳ॒॒श॒त॒म् । उपेति॑ । द॒धा॒ति॒ । त्रय॑स्त्रिꣳश॒दिति॒ त्रयः॑ - त्रिꣳ॒॒श॒त् । वै । दे॒वताः᳚ । दे॒वताः᳚ । ए॒व । अवेति॑ । रु॒न्धे॒ । अथो॒ इति॑ । सात्मा॑न॒मिति॒ स - आ॒त्मा॒न॒म् । ए॒व । अ॒ग्निम् । सत॑नु॒मिति॒ स-त॒नु॒म् । चि॒नु॒ते॒ । सात्मेति॒ स - आ॒त्मा॒ । अ॒मुष्मिन्न्॑ । लो॒के ।  2 ( 50) 

TS 5.4.1.3  
भ॒व॒ति॒ । यः । ए॒वम् । वेद॑ । ज्योति॑ष्मतीः । उपेति॑ । द॒धा॒ति॒ । ज्योतिः॑ । ए॒व । अ॒स्मि॒न्न् । द॒धा॒ति॒ । ए॒ताभिः॑ । वै । अ॒ग्निः । चि॒तः । ज्व॒ल॒ति॒ । ताभिः॑ । ए॒व । ए॒न॒म् । समिति॑ । इ॒न्धे॒ । उ॒भयोः᳚ । अ॒स्मै॒ । लो॒कयोः᳚ । ज्योतिः॑ । भ॒व॒ति॒ । न॒क्ष॒त्रे॒ष्ट॒का इति॑ नक्षत्र - इ॒ष्ट॒काः । उपेति॑ । द॒धा॒ति॒ । ए॒तानि॑ । वै । दि॒वः । ज्योतीꣳ॑षि । तानि॑ । ए॒व । अवेति॑ । रु॒न्धे॒ । सु॒कृता॒मिति॑ सु - कृता᳚म् । वै । ए॒तानि॑ । ज्योतीꣳ॑षि । यत् । नक्ष॑त्राणि । तानि॑ । ए॒व । आ॒प्नो॒ति॒ । अथो॒ इति॑ । अ॒नू॒का॒शमित्य॑नु - का॒शम् । ए॒व । ए॒तानि॑ ।  3 ( 50) 

TS 5.4.1.4  
ज्योतीꣳ॑षि । कु॒रु॒ते॒ । सु॒व॒र्गस्येति॑ सुवः - गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ । यत् । सꣳस्पृ॑ष्टा॒ इति॒ सं - स्पृ॒ष्टाः॒ । उ॒प॒द॒द्ध्यादित्यु॑प-द॒द्ध्यात् । वृष्ट्यै᳚ । लो॒कम् । अपीति॑ । द॒द्ध्या॒त् । अव॑र्.षुकः । प॒र्जन्यः॑ । स्या॒त् । असꣳ॑स्पृष्टा॒ इत्यसं᳚ - स्पृ॒ष्टाः॒ । उपेति॑ । द॒धा॒ति॒ । वृष्ट्यै᳚ । ए॒व । लो॒कम् । क॒रो॒ति॒ । व र्.षु॑कः । प॒र्जन्यः॑ । भ॒व॒ति॒ । पु॒रस्ता᳚त् । अ॒न्याः । प्र॒तीचीः᳚ । उपेति॑ । द॒धा॒ति॒ । प॒श्चात् । अ॒न्याः । प्राचीः᳚ । तस्मा᳚त् । प्रा॒चीना॑नि । च॒ । प्र॒ती॒चीना॑नि । च॒ । नक्ष॑त्राणि । एति॑ । व॒र्त॒न्ते॒ ।  ।  4 ( 41) 

TS 5.4.2.1  
ऋ॒त॒व्याः᳚ । उपेति॑ । द॒धा॒ति॒ । ऋ॒तू॒नाम् । क्लृप्त्यै᳚ । द्व॒न्द्वमिति॑ द्वं-द्वम् । उपेति॑ । द॒धा॒ति॒ । तस्मा᳚त् । द्व॒न्द्वमिति॑ द्वं - द्वम् । ऋ॒तवः॑ । अधृ॑ता । इ॒व॒ । वै । ए॒षा । यत् । म॒द्ध्य॒मा । चितिः॑ । अ॒न्तरि॑क्षम् । इ॒व॒ । वै । ए॒षा । द्व॒न्द्वमिति॑ द्वं - द्वम् । अ॒न्यासु॑ । चिती॑षु । उपेति॑ । द॒धा॒ति॒ । चत॑स्रः । मद्ध्ये᳚ । धृत्यै᳚ । अ॒न्त॒श्श्लेष॑ण॒मित्य॑न्तः - श्लेष॑णम् । वै । ए॒ताः । चिती॑नाम् । यत् । ऋ॒त॒व्याः᳚ । यत् । ऋ॒त॒व्याः᳚ । उ॒प॒दधा॒तीत्यु॑प - दधा॑ति । चिती॑नाम् । विधृ॑त्या॒ इति॒ वि - धृ॒त्यै॒ । अव॑काम् । अनु॑ । उपेति॑ । द॒धा॒ति॒ । ए॒षा । वै । अ॒ग्नेः । योनिः॑ । सयो॑नि॒मिति॒ स - यो॒नि॒म् ।  5 ( 50) 

TS 5.4.2.2  
ए॒व । अ॒ग्निम् । चि॒नु॒ते॒ । उ॒वाच॑ । ह॒ । वि॒श्वामि॑त्र॒ इति॑ वि॒श्व-मि॒त्रः॒ । अद॑त् । इत् । सः । ब्रह्म॑णा । अन्न᳚म् । यस्य॑ । ए॒ताः । उ॒प॒धी॒यान्ता॒ इत्यु॑प - धी॒यान्तै᳚ । यः । उ॒ । च॒ । ए॒नाः॒ । ए॒वम् । वेद॑त् । इति॑ । सं॒ॅव॒थ्स॒र इति॑ सं - व॒थ्स॒रः । वै । ए॒तम् । प्र॒ति॒ष्ठाया॒ इति॑ प्रति - स्थायै᳚ । नु॒द॒ते॒ । यः । अ॒ग्निम् । चि॒त्वा । न । प्र॒ति॒तिष्ठ॒तीति॑ प्रति - तिष्ठ॑ति । पञ्च॑ । पूर्वाः᳚ । चित॑यः । भ॒व॒न्ति॒ । अथ॑ । ष॒ष्ठीम् । चिति᳚म् । चि॒नु॒ते॒ । षट् । वै । ऋ॒तवः॑ । सं॒ॅव॒थ्स॒र इति॑ सं-व॒थ्स॒रः । ऋ॒तुषु॑ । ए॒व । सं॒ॅव॒थ्स॒र इति॑ सं - व॒थ्स॒रे । प्रतीति॑ । ति॒ष्ठ॒ति॒ । ए॒ताः । वै ।  6 ( 50) 

TS 5.4.2.3  
अधि॑पत्नी॒रित्यधि॑ - प॒त्नीः॒ । नाम॑ । इष्ट॑काः । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । अधि॑पति॒रित्यधि॑ - प॒तिः॒ । ए॒व । स॒मा॒नाना᳚म् । भ॒व॒ति॒ । यम् । द्वि॒ष्यात् । तम् । उ॒प॒दध॒दित्यु॑प-दध॑त् । ध्या॒ये॒त् । ए॒ताभ्यः॑ । ए॒व । ए॒न॒म् । दे॒वता᳚भ्यः । एति॑ । वृ॒श्च॒ति॒ । ता॒जक् । आर्ति᳚म् । एति॑ । ऋ॒च्छ॒ति॒ । अङ्गि॑रसः । सु॒व॒र्गमिति॑ सुवः - गम् । लो॒कम् । यन्तः॑ । या । य॒ज्ञस्य॑ । निष्कृ॑ति॒रिति॒ निः-कृ॒तिः॒ । आसी᳚त् । ताम् । ऋषि॑भ्य॒ इत्यृषि॑-भ्यः॒ । प्रतीति॑ । औ॒ह॒न्न् । तत् । हिर॑ण्यम् । अ॒भ॒व॒त् । यत् । हि॒र॒ण्य॒श॒ल्कैरिति॑ हिरण्य - श॒ल्कैः । प्रो॒क्षतीति॑ प्र - उ॒क्षति॑ । य॒ज्ञस्य॑ । निष्कृ॑त्या॒ इति॒ निः - कृ॒त्यै॒ । अथो॒ इति॑ । भे॒ष॒जम् । ए॒व । अ॒स्मै॒ । क॒रो॒ति॒ ।  7 ( 50) 

TS 5.4.2.4  
अथो॒ इति॑ । रू॒पेण॑ । ए॒व । ए॒न॒म् । समिति॑ । अ॒र्द्ध॒य॒ति॒ । अथो॒ इति॑ । हिर॑ण्यज्योति॒षेति॒ हिर॑ण्य - ज्यो॒ति॒षा॒ । ए॒व । सु॒व॒र्गमिति॑ सुवः - गम् । लो॒कम् । ए॒ति॒ । सा॒ह॒स्रव॒तेति॑ साह॒स्र - व॒ता॒ । प्रेति॑ । उ॒क्ष॒ति॒ । सा॒ह॒स्रः । प्र॒जाप॑ति॒रिति॑ प्र॒जा - प॒तिः॒ । प्र॒जाप॑ते॒रिति॑ प्र॒जा - प॒तेः॒ । आप्त्यै᳚ । इ॒माः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । इति॑ । आ॒ह॒ । धे॒नूः । ए॒व । ए॒नाः॒ । कु॒रु॒ते॒ । ताः । ए॒न॒म् । का॒म॒दुघा॒ इति॑ काम - दुघाः᳚ । अ॒मुत्र॑ । अ॒मुष्मिन्न्॑ । लो॒के । उपेति॑ । ति॒ष्ठ॒न्ते॒ ।  ।  8 ( 39) 

TS 5.4.3.1  
रु॒द्रः । वै । ए॒षः । यत् । अ॒ग्निः । सः । ए॒तर्.हि॑ । जा॒तः । यर्.हि॑ । सर्वः॑ । चि॒तः । सः । यथा᳚ । व॒थ्सः । जा॒तः । स्तन᳚म् । प्रे॒फ्सतीति॑ प्र - ई॒फ्सति॑ । ए॒वम् । वै । ए॒षः । ए॒तर्.हि॑ । भा॒ग॒धेय॒मिति॑ भाग-धेय᳚म् । प्रेति॑ । ई॒फ्स॒ति॒ । तस्मै᳚ । यत् । आहु॑ति॒मित्या-हु॒ति॒म् । न । जु॒हु॒यात् । अ॒द्ध्व॒र्युम् । च॒ । यज॑मानम् । च॒ । ध्या॒ये॒त् । श॒त॒रु॒द्रीय॒मिति॑ शत - रु॒द्रीय᳚म् । जु॒हो॒ति॒ । भा॒ग॒धेये॒नेति॑ भाग - धेये॑न । ए॒व । ए॒न॒म् । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒द्ध्व॒र्युः । न । यज॑मानः । यत् । ग्रा॒म्याणा᳚म् । प॒शू॒नाम् ।  9 ( 50) 

TS 5.4.3.2  
पय॑सा । जु॒हु॒यात् । ग्रा॒म्यान् । प॒शून् । शु॒चा । अ॒र्प॒ये॒त् । यत् । आ॒र॒ण्याना᳚म् । आ॒र॒ण्यान् । ज॒र्ति॒ल॒य॒वा॒ग्वेति॑ जर्तिल - य॒वा॒ग्वा᳚ । वा॒ । जु॒हु॒यात् । ग॒वी॒धु॒क॒य॒वा॒ग्वेति॑ गवीधुक - य॒वा॒ग्वा᳚ । वा॒ । न । ग्रा॒म्यान् । प॒शून् । हि॒नस्ति॑ । न । आ॒र॒ण्यान् । अथो॒ इति॑ । खलु॑ । आ॒हुः॒ । अना॑हुति॒रित्यना᳚-हु॒तिः॒ । वै । ज॒र्तिलाः᳚ । च॒ । ग॒वीधु॑काः । च॒ । इति॑ । अ॒ज॒क्षी॒रेणेत्य॑ज - क्षी॒रेण॑ । जु॒हो॒ति॒ । आ॒ग्ने॒यी । वै । ए॒षा । यत् । अ॒जा । आहु॒त्येत्या - हु॒त्या॒ । ए॒व । जु॒हो॒ति॒ । न । ग्रा॒म्यान् । प॒शून् । हि॒नस्ति॑ । न । आ॒र॒ण्यान् । अङ्गि॑रसः । सु॒व॒र्गमिति॑ सुवः - गम् । लो॒कम् । यन्तः॑ ।  10 ( 50) 

TS 5.4.3.3  
अ॒जाया᳚म् । घ॒र्मम् । प्रेति॑ । अ॒सि॒ञ्च॒न्न् । सा । शोच॑न्ती । प॒र्णम् । परेति॑ । अ॒जि॒ही॒त॒ । सः । अ॒र्कः । अ॒भ॒व॒त् । तत् । अ॒र्कस्य॑ । अ॒र्क॒त्वमित्य॑र्क - त्वम् । अ॒र्क॒प॒र्णेनेत्य॑र्क - प॒र्णेन॑ । जु॒हो॒ति॒ । स॒यो॒नि॒त्वायेति॑ सयोनि - त्वाय॑ । उदङ्॑ । तिष्ठन्न्॑ । जु॒हो॒ति॒ । ए॒षा । वै । रु॒द्रस्य॑ । दिक् । स्वाया᳚म् । ए॒व । दि॒शि । रु॒द्रम् । नि॒रव॑दयत॒ इति॑ निः-अव॑दयते । च॒र॒माया᳚म् । इष्ट॑कायाम् । जु॒हो॒ति॒ । अ॒न्त॒तः । ए॒व । रु॒द्रम् । नि॒रव॑दयत॒ इति॑ निः - अव॑दयते । त्रे॒धा॒वि॒भ॒क्तमिति॑ त्रेधा - वि॒भ॒क्तम् । जु॒हो॒ति॒ । त्रयः॑ । इ॒मे । लो॒काः । इ॒मान् । ए॒व । लो॒कान् । स॒माव॑द्वीर्या॒निति॑ स॒माव॑त् - वी॒र्या॒न् । क॒रो॒ति॒ । इय॑ति । अग्रे᳚ । जु॒हो॒ति॒ ।  11 ( 50) 

TS 5.4.3.4  
अथ॑ । इय॑ति । अथ॑ । इय॑ति । त्रयः॑ । इ॒मे । लो॒काः । ए॒भ्यः । ए॒व । ए॒न॒म् । लो॒केभ्यः॑ । श॒म॒य॒ति॒ । ति॒स्रः । उत्त॑रा॒ इत्युत् - त॒राः॒ । आहु॑ती॒रित्या-हु॒तीः॒ । जु॒हो॒ति॒ । षट् । समिति॑ । प॒द्य॒न्ते॒ । षट् । वै । ऋ॒तवः॑ । ऋ॒तुभि॒रित्यृ॒तु - भिः॒ । ए॒व । ए॒न॒म् । श॒म॒य॒ति॒ । यत् । अ॒नु॒प॒रि॒क्राम॒मित्य॑नु - प॒रि॒क्राम᳚म् । जु॒हु॒यात् । अ॒न्त॒र॒व॒चा॒रिण॒मित्य॑न्तः - अ॒व॒चा॒रिण᳚म् । रु॒द्रम् । कु॒र्या॒त् । अथो॒ इति॑ । खलु॑ । आ॒हुः॒ । कस्या᳚म् । वा॒ । अह॑ । दि॒शि । रु॒द्रः । कस्या᳚म् । वा॒ । इति॑ । अ॒नु॒प॒रि॒क्राम॒मित्य॑नु - प॒रि॒क्राम᳚म् । ए॒व । हो॒त॒व्य᳚म् । अप॑रिवर्ग॒मित्यप॑रि - व॒र्ग॒म् । ए॒व । ए॒न॒म् । श॒म॒य॒ति॒ ।  12 ( 50) 

TS 5.4.3.5  
ए॒ताः । वै । दे॒वताः᳚ । सु॒व॒र्ग्या॑ इति॑ सुवः - ग्याः᳚ । याः । उ॒त्त॒मा इत्यु॑त्-त॒माः । ताः । यज॑मानम् । वा॒च॒य॒ति॒ । ताभिः॑ । ए॒व । ए॒न॒म् । सु॒व॒र्गमिति॑ सुवः-गम् । लो॒कम् । ग॒म॒य॒ति॒ । यम् । द्वि॒ष्यात् । तस्य॑ । स॒ञ्च॒र इति॑ सं - च॒रे । प॒शू॒नाम् । नीति॑ । अ॒स्ये॒त् । यः । प्र॒थ॒मः । प॒शुः । अ॒भि॒तिष्ठ॒तीत्य॑भि - तिष्ठ॑ति । सः । आर्ति᳚म् । एति॑ । ऋ॒च्छ॒ति॒ ।  ।  13 ( 30) 

TS 5.4.4.1  
अश्मन्न्॑ । ऊर्ज᳚म् । इति॑ । परीति॑ । सि॒ञ्च॒ति॒ । मा॒र्जय॑ति । ए॒व । ए॒न॒म् । अथो॒ इति॑ । त॒र्पय॑ति । ए॒व । सः । ए॒न॒म् । तृ॒प्तः । अक्षु॑द्ध्यन्न् । अशो॑चन्न् । अ॒मुष्मिन्न्॑ । लो॒के । उपेति॑ । ति॒ष्ठ॒ते॒ । तृप्य॑ति । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । यः । ए॒वम् । वेद॑ । ताम् । नः॒ । इष᳚म् । ऊर्ज᳚म् । ध॒त्त॒ । म॒रु॒तः॒ । सꣳ॒॒र॒रा॒णा इति॑ सं - र॒रा॒णाः । इति॑ । आ॒ह॒ । अन्न᳚म् । वै । ऊर्क् । अन्न᳚म् । म॒रुतः॑ । अन्न᳚म् । ए॒व । अवेति॑ । रु॒न्धे॒ । अश्मन्न्॑ । ते॒ । क्षुत् । अ॒मुम् । ते॒ । शुक् ।  14 ( 50) 

TS 5.4.4.2  
ऋ॒च्छ॒तु॒ । यम् । द्वि॒ष्मः । इति॑ । आ॒ह॒ । यम् । ए॒व । द्वेष्टि॑ । तम् । अ॒स्य॒ । क्षु॒धा । च॒ । शु॒चा । च॒ । अ॒र्प॒य॒ति॒ । त्रिः । प॒रि॒षि॒ञ्चन्निति॑ परि - सि॒ञ्चन्न् । परीति॑ । ए॒ति॒ । त्रि॒वृदिति॑ त्रि-वृत् । वै । अ॒ग्निः । यावान्॑ । ए॒व । अ॒ग्निः । तस्य॑ । शुच᳚म् । श॒म॒य॒ति॒ । त्रिः । पुनः॑ । परीति॑ । ए॒ति॒ । षट् । समिति॑ । प॒द्य॒न्ते॒ । षट् । वै । ऋ॒तवः॑ । ऋ॒तुभि॒रित्यृ॒तु-भिः॒ । ए॒व । अ॒स्य॒ । शुच᳚म् । श॒म॒य॒ति॒ । अ॒पाम् । वै । ए॒तत् । पुष्प᳚म् । यत् । वे॒त॒सः । अ॒पाम् ।  15 ( 50) 

TS 5.4.4.3  
शरः॑ । अव॑काः । वे॒त॒स॒शा॒खयेति॑ वेतस - शा॒खया᳚ । च॒ । अव॑काभिः । च॒ । वीति॑ । क॒र्.॒ष॒ति॒ । आपः॑ । वै । शा॒न्ताः । शा॒न्ताभिः॑ । ए॒व । अ॒स्य॒ । शुच᳚म् । श॒म॒य॒ति॒ । यः । वै । अ॒ग्निम् । चि॒तम् । प्र॒थ॒मः । प॒शुः । अ॒धि॒क्राम॒तीत्य॑धि-क्राम॑ति । ई॒श्व॒रः । वै । तम् । शु॒चा । प्र॒दह॒ इति॑ प्र - दहः॑ । म॒ण्डूके॑न । वीति॑ । क॒र्.॒ष॒ति॒ । ए॒षः । वै । प॒शू॒नाम् । अ॒नु॒प॒जी॒व॒नी॒य इत्य॑नुप - जी॒व॒नी॒यः । न । वै । ए॒षः । ग्रा॒म्येषु॑ । प॒शुषु॑ । हि॒तः । न । आ॒र॒ण्येषु॑ । तम् । ए॒व । शु॒चा । अ॒र्प॒य॒ति॒ । अ॒ष्टा॒भिः । वीति॑ । क॒र्.॒ष॒ति॒ ।  16 ( 50) 

TS 5.4.4.4  
अ॒ष्टाक्ष॒रेत्य॒ष्टा-अ॒क्ष॒रा॒ । गा॒य॒त्री । गा॒य॒त्रः । अ॒ग्निः । यावान्॑ । ए॒व । अ॒ग्निः । तस्य॑ । शुच᳚म् । श॒म॒य॒ति॒ । पा॒व॒कव॑तीभि॒रिति॑ पाव॒क - व॒ती॒भिः॒ । अन्न᳚म् । वै । पा॒व॒कः । अन्ने॑न । ए॒व । अ॒स्य॒ । शुच᳚म् । श॒म॒य॒ति॒ । मृ॒त्युः । वै । ए॒षः । यत् । अ॒ग्निः । ब्रह्म॑णः । ए॒तत् । रू॒पम् । यत् । कृ॒ष्णा॒जि॒नमिति॑ कृष्ण - अ॒जि॒नम् । कार्ष्णी॒ इति॑ । उ॒पा॒नहौ᳚ । उपेति॑ । मु॒ञ्च॒ते॒ । ब्रह्म॑णा । ए॒व । मृ॒त्योः । अ॒न्तः । ध॒त्ते॒ । अ॒न्तः । मृ॒त्योः । ध॒त्ते॒ । अ॒न्तः । अ॒न्नाद्या॒दित्य॑न्न - अद्या᳚त् । इति॑ । आ॒हुः॒ । अ॒न्याम् । उ॒प॒मु॒ञ्चत॒ इत्यु॑प - मु॒ञ्चते᳚ । अ॒न्याम् । न । अ॒न्तः ।  17 ( 50) 

TS 5.4.4.5  
ए॒व । मृ॒त्योः । ध॒त्ते॒ । अवेति॑ । अ॒न्नाद्य॒मित्य॑न्न - अद्य᳚म् । रु॒न्धे॒ । नमः॑ । ते॒ । हर॑से । शो॒चिषे᳚ । इति॑ । आ॒ह॒ । न॒म॒स्कृत्येति॑ नमः - कृत्य॑ । हि । वसी॑याꣳसम् । उ॒प॒चर॒न्तीत्यु॑प - चर॑न्ति । अ॒न्यम् । ते॒ । अ॒स्मत् । त॒प॒न्तु॒ । हे॒तयः॑ । इति॑ । आ॒ह॒ । यम् । ए॒व । द्वेष्टि॑ । तम् । अ॒स्य॒ । शु॒चा । अ॒र्प॒य॒ति॒ । पा॒व॒कः । अ॒स्मभ्य॒मित्य॒स्म - भ्य॒म् । शि॒वः । भ॒व॒ । इति॑ । आ॒ह॒ । अन्न᳚म् । वै । पा॒व॒कः । अन्न᳚म् । ए॒व । अवेति॑ । रु॒न्धे॒ । द्वाभ्या᳚म् । अधीति॑ । क्रा॒म॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । अ॒प॒स्य॑वतीभ्या॒मित्य॑प॒स्य॑ - व॒ती॒भ्या॒म् । शान्त्यै᳚ ।  ।  18 ( 49) 

TS 5.4.5.1  
नृ॒षद॒ इति॑ नृ - सदे᳚ । वट् । इति॑ । व्याघा॑रय॒तीति॑ वि-आघा॑रयति । प॒ङ्क्त्या । आहु॒त्येत्या-हु॒त्या॒ । य॒ज्ञ॒मु॒खमिति॑ यज्ञ - मु॒खम् । एति॑ । र॒भ॒ते॒ । अ॒क्ष्ण॒या । व्याघा॑रय॒तीति॑ वि - आघा॑रयति । तस्मा᳚त् । अ॒क्ष्ण॒या । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । यत् । व॒ष॒ट्कु॒र्यादिति॑ वषट् - कु॒र्यात् । या॒तया॒मेति॑ या॒त - या॒मा॒ । अ॒स्य॒ । व॒ष॒ट्का॒र इति॑ वषट्-का॒रः । स्या॒त् । यत् । न । व॒ष॒ट्कु॒र्यादिति॑ वषट् - कु॒र्यात् । रक्षाꣳ॑सि । य॒ज्ञम् । ह॒न्युः॒ । वट् । इति॑ । आ॒ह॒ । प॒रोक्ष॒मिति॑ परः - अक्ष᳚म् । ए॒व । वष॑ट् । क॒रो॒ति॒ । न । अ॒स्य॒ । या॒तया॒मेति॑ या॒त - या॒मा॒ । व॒ष॒ट्का॒र इति॑ वषट् - का॒रः । भव॑ति । न । य॒ज्ञम् । रक्षाꣳ॑सि । घ्न॒न्ति॒ । हु॒ताद॒ इति॑ हुत - अदः॑ । वै । अ॒न्ये । दे॒वाः ।  19 ( 50) 

TS 5.4.5.2  
अ॒हु॒ताद॒ इत्य॑हुत - अदः॑ । अ॒न्ये । तान् । अ॒ग्नि॒चिदित्य॑ग्नि-चित् । ए॒व । उ॒भयान्॑ । प्री॒णा॒ति॒ । ये । दे॒वाः । दे॒वाना᳚म् । इति॑ । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । अवेति॑ । उ॒क्ष॒ति॒ । हु॒ताद॒ इति॑ हुत - अदः॑ । च॒ । ए॒व । दे॒वान् । अ॒हु॒ताद॒ इत्य॑हुत - अदः॑ । च॒ । यज॑मानः । प्री॒णा॒ति॒ । ते । यज॑मानम् । प्री॒ण॒न्ति॒ । द॒द्ध्ना । ए॒व । हु॒ताद॒ इति॑ हुत - अदः॑ । प्री॒णाति॑ । मधु॑षा । अ॒हु॒ताद॒ इत्य॑हुत - अदः॑ । ग्रा॒म्यम् । वै । ए॒तत् । अन्न᳚म् । यत् । दधि॑ । आ॒र॒ण्यम् । मधु॑ । यत् । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । अ॒वोक्ष॒तीत्य॑व - उक्ष॑ति । उ॒भय॑स्य । अव॑रुद्ध्या॒ इत्यव॑ - रु॒ध्यै॒ । ग्रु॒मु॒ष्टिना᳚ । अवेति॑ । उ॒क्ष॒ति॒ । प्रा॒जा॒प॒त्य इति॑ प्राजा-प॒त्यः ।  20 ( 50) 

TS 5.4.5.3  
वै । ग्रु॒मु॒ष्टिः । स॒यो॒नि॒त्वायेति॑ सयोनि - त्वाय॑ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । अ॒नु॒प॒रि॒चार॒मित्य॑नु - प॒रि॒चार᳚म् । अवेति॑ । उ॒क्ष॒ति॒ । अप॑रिवर्ग॒मित्यप॑रि - व॒र्ग॒म् । ए॒व । ए॒ना॒न् । प्री॒णा॒ति॒ । वीति॑ । वै । ए॒षः । प्रा॒णैरिति॑ प्र - अ॒नैः । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । ऋ॒द्ध्य॒ते॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि - क्राम॑ति । प्रा॒ण॒दा इति॑ प्राण - दाः । अ॒पा॒न॒दा इत्य॑पान - दाः । इति॑ । आ॒ह॒ । प्रा॒णानिति॑ प्र - अ॒नान् । ए॒व । आ॒त्मन्न् । ध॒त्ते॒ । व॒र्चो॒दा इति॑ वर्चः - दाः । व॒रि॒वो॒दा इति॑ वरिवः - दाः । इति॑ । आ॒ह॒ । प्र॒जेति॑ प्र - जा । वै । वर्चः॑ । प॒शवः॑ । वरि॑वः । प्र॒जामिति॑ प्र - जाम् । ए॒व । प॒शून् । आ॒त्मन्न् । ध॒त्ते॒ । इन्द्रः॑ । वृ॒त्रम् । अ॒ह॒न्न् । तम् । वृ॒त्रः ।  21 ( 50) 

TS 5.4.5.4  
ह॒तः । षो॒ड॒शभि॒रिति॑ षोड॒श - भिः॒ । भो॒गैः । अ॒सि॒ना॒त् । सः । ए॒ताम् । अ॒ग्नये᳚ । अनी॑कवत॒ इत्यनी॑क - व॒ते॒ । आहु॑ति॒मित्या - हु॒ति॒म् । अ॒प॒श्य॒त् । ताम् । अ॒जु॒हो॒त् । तस्य॑ । अ॒ग्निः । अनी॑कवा॒नित्यनी॑क - वा॒न् । स्वेन॑ । भा॒ग॒धेये॒नेति॑ भाग - धेये॑न । प्री॒तः । षो॒ड॒श॒धेति॑ षोडश-धा । वृ॒त्रस्य॑ । भो॒गान् । अपीति॑ । अ॒द॒ह॒त् । वै॒श्व॒क॒र्म॒णेनेति॑ वैश्व - क॒र्म॒णेन॑ । पा॒प्मनः॑ । निरिति॑ । अ॒मु॒च्य॒त॒ । यत् । अ॒ग्नये᳚ । अनी॑कवत॒ इत्यनी॑क - व॒ते॒ । आहु॑ति॒मित्या - हु॒ति॒म् । जु॒होति॑ । अ॒ग्निः । ए॒व । अ॒स्य॒ । अनी॑कवा॒नित्यनी॑क - वा॒न् । स्वेन॑ । भा॒ग॒धेये॒नेति॑ भाग - धेये॑न । प्री॒तः । पा॒प्मान᳚म् । अपीति॑ । द॒ह॒ति॒ । वै॒श्व॒क॒र्म॒णेनेति॑ वैश्व - क॒र्म॒णेन॑ । पा॒प्मनः॑ । निरिति॑ । मु॒च्य॒ते॒ । यम् । का॒मये॑त । चि॒रम् । पा॒प्मनः॑ ।  22 ( 50) 

TS 5.4.5.5  
निरिति॑ । मु॒च्ये॒त॒ । इति॑ । एकै॑क॒मित्येकं᳚-ए॒क॒म् । तस्य॑ । जु॒हु॒या॒त् । चि॒रम् । ए॒व । पा॒प्मनः॑ । निरिति॑ । मु॒च्य॒ते॒ । यम् । का॒मये॑त । ता॒जक् । पा॒प्मनः॑ । निरिति॑ । मु॒च्ये॒त॒ । इति॑ । सर्वा॑णि । तस्य॑ । अ॒नु॒द्रुत्येत्य॑नु-द्रुत्य॑ । जु॒हु॒या॒त् । ता॒जक् । ए॒व । पा॒प्मनः॑ । निरिति॑ । मु॒च्य॒ते॒ । अथो॒ इति॑ । खलु॑ । नाना᳚ । ए॒व । सू॒क्ताभ्या॒मिति॑ सु - उ॒क्ताभ्या᳚म् । जु॒हो॒ति॒ । नाना᳚ । ए॒व । सू॒क्तयो॒रिति॑ सु - उ॒क्तयोः᳚ । वी॒र्य᳚म् । द॒धा॒ति॒ । अथो॒ इति॑ । प्रति॑ष्ठित्या॒ इति॒ प्रति॑ - स्थि॒त्यै॒ ।  ।  23 ( 40) 

TS 5.4.6.1  
उदिति॑ । ए॒न॒म् । उ॒त्त॒रामित्यु॑त् - त॒राम् । न॒य॒ । इति॑ । स॒मिध॒ इति॑ सं - इधः॑ । एति॑ । द॒धा॒ति॒ । यथा᳚ । जन᳚म् । य॒ते । अ॒व॒सम् । क॒रोति॑ । ता॒दृक् । ए॒व । तत् । ति॒स्रः । एति॑ । द॒धा॒ति॒ । त्रि॒वृदिति॑ त्रि - वृत् । वै । अ॒ग्निः । यावान्॑ । ए॒व । अ॒ग्निः । तस्मै᳚ । भा॒ग॒धेय॒मिति॑ भाग - धेय᳚म् । क॒रो॒ति॒ । औदुं॑बरीः । भ॒व॒न्ति॒ । ऊर्क् । वै । उ॒दुं॒बरः॑ । ऊर्ज᳚म् । ए॒व । अ॒स्मै॒ । अपीति॑ । द॒धा॒ति॒ । उदिति॑ । उ॒ । त्वा॒ । विश्वे᳚ । दे॒वाः । इति॑ । आ॒ह॒ । प्रा॒णा इति॑ प्र - अ॒नाः । वै । विश्वे᳚ । दे॒वाः । प्रा॒णैरिति॑ प्र - अ॒नैः ।  24 ( 50) 

TS 5.4.6.2  
ए॒व । ए॒न॒म् । उदिति॑ । य॒च्छ॒ते॒ । अग्ने᳚ । भर॑न्तु । चित्ति॑भि॒रिति॒ चित्ति॑ - भिः॒ । इति॑ । आ॒ह॒ । यस्मै᳚ । ए॒व । ए॒न॒म् । चि॒त्ताय॑ । उ॒द्यच्छ॑त॒ इत्यु॑त्-यच्छ॑ते । तेन॑ । ए॒व । ए॒न॒म् । समिति॑ । अ॒र्द्ध॒य॒ति॒ । पञ्च॑ । दिशः॑ । दैवीः᳚ । य॒ज्ञम् । अ॒व॒न्तु॒ । दे॒वीः । इति॑ । आ॒ह॒ । दिशः॑ । हि । ए॒षः । अन्विति॑ । प्र॒च्यव॑त॒ इति॑ प्र - च्यव॑ते । अपेति॑ । अम॑तिम् । दु॒र्म॒तिमिति॑ दुः - म॒तिम् । बाध॑मानाः । इति॑ । आ॒ह॒ । रक्ष॑साम् । अप॑हत्या॒ इत्यप॑ - ह॒त्यै॒ । रा॒यः । पोषे᳚ । य॒ज्ञप॑ति॒मिति॑ य॒ज्ञ-प॒ति॒म् । आ॒भज॑न्ती॒रित्या᳚ - भज॑न्तीः । इति॑ । आ॒ह॒ । प॒शवः॑ । वै । रा॒यः । पोषः॑ ।  25 ( 50) 

TS 5.4.6.3  
प॒शून् । ए॒व । अवेति॑ । रु॒न्धे॒ । ष॒ड्भिरिति॑ षट्-भिः । ह॒र॒ति॒ । षट् । वै । ऋ॒तवः॑ । ऋ॒तुभि॒रित्यृ॒तु - भिः॒ । ए॒व । ए॒न॒म् । ह॒र॒ति॒ । द्वे इति॑ । प॒रि॒गृह्य॑वती॒ इति॑ परि॒गृह्य॑ - व॒ती॒ । भ॒व॒तः॒ । रक्ष॑साम् । अप॑हत्या॒ इत्यप॑ - ह॒त्यै॒ । सूर्य॑रश्मि॒रिति॒ सूर्य॑ - र॒श्मिः॒ । हरि॑केश॒ इति॒ हरि॑-के॒शः॒ । पु॒रस्ता᳚त् । इति॑ । आ॒ह॒ । प्रसू᳚त्या॒ इति॒ प्र-सू॒त्यै॒ । ततः॑ । पा॒व॒काः । आ॒शिष॒ इत्या᳚ - शिषः॑ । नः॒ । जु॒ष॒न्ता॒म् । इति॑ । आ॒ह॒ । अन्न᳚म् । वै । पा॒व॒कः । अन्न᳚म् । ए॒व । अवेति॑ । रु॒न्धे॒ । दे॒वा॒सु॒रा इति॑ देव-अ॒सु॒राः । संॅय॑त्ता॒ इति॒ सं - य॒त्ताः॒ । आ॒स॒न्न् । ते । दे॒वाः । ए॒तत् । अप्र॑तिरथ॒मित्यप्र॑ति - र॒थ॒म् । अ॒प॒श्य॒न्न् । तेन॑ । वै । ते । अ॒प्र॒ति ।  26 ( 50) 

TS 5.4.6.4  
असु॑रान् । अ॒ज॒य॒न्न् । तत् । अप्र॑तिरथ॒स्येत्यप्र॑ति - र॒थ॒स्य॒ । अ॒प्र॒ति॒र॒थ॒त्वमित्य॑प्रतिरथ - त्वम् । यत् । अप्र॑तिरथ॒मित्यप्र॑ति-र॒थ॒म् । द्वि॒तीयः॑ । होता᳚ । अ॒न्वाहेत्य॑नु - आह॑ । अ॒प्र॒ति । ए॒व । तेन॑ । यज॑मानः । भ्रातृ॑व्यान् । ज॒य॒ति॒ । अथो॒ इति॑ । अन॑भिजित॒मित्यन॑भि - जि॒त॒म् । ए॒व । अ॒भीति॑ । ज॒य॒ति॒ । द॒श॒र्चमिति॑ दश - ऋ॒चम् । भ॒व॒ति॒ । दशा᳚क्ष॒रेति॒ दश॑ - अ॒क्ष॒रा॒ । वि॒राडिति॑ वि - राट् । वि॒राजेति॑ वि - राजा᳚ । इ॒मौ । लो॒कौ । विधृ॑ता॒विति॒ वि - धृ॒तौ॒ । अ॒नयोः᳚ । लो॒कयोः᳚ । विधृ॑त्या॒ इति॒ वि - धृ॒त्यै॒ । अथो॒ इति॑ । दशा᳚क्ष॒रेति॒ दश॑ - अ॒क्ष॒रा॒ । वि॒राडिति॑ वि - राट् । अन्न᳚म् । वि॒राडिति॑ वि - राट् । वि॒राजीति॑ वि - राजि॑ । ए॒व । अ॒न्नाद्य॒ इत्य॑न्न - अद्ये᳚ । प्रतीति॑ । ति॒ष्ठ॒ति॒ । अस॑त् । इ॒व॒ । वै । अ॒न्तरि॑क्षम् । अ॒न्तरि॑क्षम् । इ॒व॒ । आग्नी᳚ध्र॒मित्याग्नि॑ - इ॒ध्र॒म् । आग्नी᳚द्ध्र॒ इत्याग्नि॑ - इ॒द्ध्रे॒ ।  27 ( 50) 

TS 5.4.6.5  
अश्मा॑नम् । नीति॑ । द॒धा॒ति॒ । स॒त्त्वायेति॑ सत् - त्वाय॑ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । वि॒मान॒ इति॑ वि - मानः॑ । ए॒षः । दि॒वः । मद्ध्ये᳚ । आ॒स्ते॒ । इति॑ । आ॒ह॒ । वीति॑ । ए॒व । ए॒तया᳚ । मि॒मी॒ते॒ । मद्ध्ये᳚ । दि॒वः । निहि॑त॒ इति॒ नि - हि॒तः॒ । पृश्ञिः॑ । अश्मा᳚ । इति॑ । आ॒ह॒ । अन्न᳚म् । वै । पृश्ञि॑ । अन्न᳚म् । ए॒व । अवेति॑ । रु॒न्धे॒ । च॒त॒सृभि॒रिति॑ चत॒सृ-भिः॒ । एति॑ । पुच्छा᳚त् । ए॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । इन्द्र᳚म् । विश्वाः᳚ । अ॒वी॒वृ॒ध॒न्न् । इति॑ । आ॒ह॒ । वृद्धि᳚म् । ए॒व । उ॒पाव॑र्तत॒ इत्यु॑प-आव॑र्तते । वाजा॑नाम् । सत्प॑ति॒मिति॒ सत् - प॒ति॒म् । पति᳚म् ।  28 ( 50) 

TS 5.4.6.6  
इति॑ । आ॒ह॒ । अन्न᳚म् । वै । वाजः॑ । अन्न᳚म् । ए॒व । अवेति॑ । रु॒न्धे॒ । सु॒म्न॒हूरिति॑ सुम्न - हूः । य॒ज्ञः । दे॒वान् । एति॑ । च॒ । व॒क्ष॒त् । इति॑ । आ॒ह॒ । प्र॒जेति॑ प्र - जा । वै । प॒शवः॑ । सु॒म्नम् । प्र॒जामिति॑ प्र - जाम् । ए॒व । प॒शून् । आ॒त्मन्न् । ध॒त्ते॒ । यक्ष॑त् । अ॒ग्निः । दे॒वः । दे॒वान् । एति॑ । च॒ । व॒क्ष॒त् । इति॑ । आ॒ह॒ । स्व॒गाकृ॑त्या॒ इति॑ स्व॒गा - कृ॒त्यै॒ । वाज॑स्य । मा॒ । प्र॒स॒वेनेति॑ प्र - स॒वेन॑ । उ॒द्ग्रा॒भेणेत्यु॑त्-ग्रा॒भेण॑ । उदिति॑ । अ॒ग्र॒भी॒त् । इति॑ । आ॒ह॒ । अ॒सौ । वै । आ॒दि॒त्यः । उ॒द्यन्नित्यु॑त् - यन्न् । उ॒द्ग्रा॒भ इत्यु॑त् - ग्रा॒भः । ए॒षः ( ) । नि॒म्रोच॒न्निति॑ नि - म्रोचन्न्॑ । नि॒ग्रा॒भ इति॑ नि - ग्रा॒भः । ब्रह्म॑णा । ए॒व । आ॒त्मान᳚म् । उ॒द्गृ॒ह्णातीत्यु॑त् - गृ॒ह्णाति॑ । ब्रह्म॑णा । भ्रातृ॑व्यम् । नीति॑ । गृ॒ह्णा॒ति॒ ।  ।  29 ( 60) 

TS 5.4.7.1  
प्राची᳚म् । अन्विति॑ । प्र॒दिश॒मिति॑ प्र-दिश᳚म् । प्रेति॑ । इ॒हि॒ । वि॒द्वान् । इति॑ । आ॒ह॒ । दे॒व॒लो॒कमिति॑ देव - लो॒कम् । ए॒व । ए॒तया᳚ । उ॒पाव॑र्तत॒ इत्यु॑प - आव॑र्तते । क्रम॑द्ध्वम् । अ॒ग्निना᳚ । नाक᳚म् । इति॑ । आ॒ह॒ । इ॒मान् । ए॒व । ए॒तया᳚ । लो॒कान् । क्र॒म॒ते॒ । पृ॒थि॒व्याः । अ॒हम् । उदिति॑ । अ॒न्तरि॑क्षम् । एति॑ । अ॒रु॒ह॒म् । इति॑ । आ॒ह॒ । इ॒मान् । ए॒व । ए॒तया᳚ । लो॒कान् । स॒मारो॑ह॒तीति॑ सं - आरो॑हति । सुवः॑ । यन्तः॑ । न । अपेति॑ । ई॒क्ष॒न्ते॒ । इति॑ । आ॒ह॒ । सु॒व॒र्गमिति॑ सुवः - गम् । ए॒व । ए॒तया᳚ । लो॒कम् । ए॒ति॒ । अग्ने᳚ । प्रेति॑ । इ॒हि॒ ।  30 ( 50) 

TS 5.4.7.2  
प्र॒थ॒मः । दे॒व॒य॒तामिति॑ देव - य॒ताम् । इति॑ । आ॒ह॒ । उ॒भये॑षु । ए॒व । ए॒तया᳚ । दे॒व॒म॒नु॒ष्येष्विति॑ देव - म॒नु॒ष्येषु॑ । चक्षुः॑ । द॒धा॒ति॒ । प॒ञ्चभि॒रिति॑ प॒ञ्च - भिः॒ । अधीति॑ । क्रा॒म॒ति॒ । पाङ्क्तः॑ । य॒ज्ञः । यावान्॑ । ए॒व । य॒ज्ञः । तेन॑ । स॒ह । सु॒व॒र्गमिति॑ सुवः - गम् । लो॒कम् । ए॒ति॒ । नक्तो॒षासा᳚ । इति॑ । पु॒रो॒नु॒वा॒क्या॑मिति॑ पुरः - अ॒नु॒वा॒क्या᳚म् । अन्विति॑ । आ॒ह॒ । प्रत्यै᳚ । अग्ने᳚ । स॒ह॒स्रा॒क्षेति॑ सहस्र - अ॒क्ष॒ । इति॑ । आ॒ह॒ । सा॒ह॒स्रः । प्र॒जाप॑ति॒रिति॑ प्र॒जा - प॒तिः॒ । प्र॒जाप॑ते॒रिति॑ प्र॒जा - प॒तेः॒ । आप्त्यै᳚ । तस्मै᳚ । ते॒ । वि॒धे॒म॒ । वाजा॑य । स्वाहा᳚ । इति॑ । आ॒ह॒ । अन्न᳚म् । वै । वाजः॑ । अन्न᳚म् । ए॒व । अवेति॑ ।  31 ( 50) 

TS 5.4.7.3  
रु॒न्धे॒ । द॒द्ध्नः । पू॒र्णाम् । औदुं॑बरीम् । स्व॒य॒मा॒तृ॒ण्णाया॒मिति॑ स्वयं - आ॒तृ॒ण्णाया᳚म् । जु॒हो॒ति॒ । ऊर्क् । वै । दधि॑ । ऊर्क् । उ॒दुं॒बरः॑ । अ॒सौ । स्व॒य॒मा॒तृ॒ण्णेति॑ स्वयं - आ॒तृ॒ण्णा । अ॒मुष्या᳚म् । ए॒व । ऊर्ज᳚म् । द॒धा॒ति॒ । तस्मा᳚त् । अ॒मुतः॑ । अ॒र्वाची᳚म् । ऊर्ज᳚म् । उपेति॑ । जी॒वा॒मः॒ । ति॒सृभि॒रिति॑ ति॒सृ - भिः॒ । सा॒द॒य॒ति॒ । त्रि॒वृदिति॑ त्रि - वृत् । वै । अ॒ग्निः । यावान्॑ । ए॒व । अ॒ग्निः । तम् । प्र॒ति॒ष्ठामिति॑ प्रति-स्थाम् । ग॒म॒य॒ति॒ । प्रेद्ध॒ इति॒ प्र - इ॒द्धः॒ । अ॒ग्ने॒ । दी॒दि॒हि॒ । पु॒रः । नः॒ । इति॑ । औदुं॑बरीम् । एति॑ । द॒धा॒ति॒ । ए॒षा । वै । सू॒र्मी । कर्ण॑काव॒तीति॒ कर्ण॑क - व॒ती॒ । ए॒तया᳚ । ह॒ । स्म॒ ।  32 ( 50) 

TS 5.4.7.4  
वै । दे॒वाः । असु॑राणाम् । श॒त॒त॒र्.॒हानिति॑ शत-त॒र्॒.हान् । तृꣳ॒॒ह॒न्ति॒ । यत् । ए॒तया᳚ । स॒मिध॒मिति॑ सं - इध᳚म् । आ॒दधा॒तीत्या᳚ - दधा॑ति । वज्र᳚म् । ए॒व । ए॒तत् । श॒त॒घ्नीमिति॑ शत - घ्नीम् । यज॑मानः । भ्रातृ॑व्याय । प्रेति॑ । ह॒र॒ति॒ । स्तृत्यै᳚ । अछं॑बट्कार॒मित्यछं॑बट्-का॒र॒म् । वि॒धेम॑ । ते॒ । प॒र॒मे । जन्मन्न्॑ । अ॒ग्ने॒ । इति॑ । वैक॑ङ्कतीम् । एति॑ । द॒धा॒ति॒ । भाः । ए॒व । अवेति॑ । रु॒न्धे॒ । ताम् । स॒वि॒तुः । वरे᳚ण्यस्य । चि॒त्राम् । इति॑ । श॒मी॒मयी॒मिति॑ शमी - मयी᳚म् । शान्त्यै᳚ । अ॒ग्निः । वा॒ । ह॒ । वै । अ॒ग्नि॒चित॒मित्य॑ग्नि - चित᳚म् । दु॒हे । अ॒ग्नि॒चिदित्य॑ग्नि - चित् । वा॒ । अ॒ग्निम् । दु॒हे॒ । ताम् ।  33 ( 50) 

TS 5.4.7.5  
स॒वि॒तुः । वरे᳚ण्यस्य । चि॒त्राम् । इति॑ । आ॒ह॒ । ए॒षः । वै । अ॒ग्नेः । दोहः॑ । तम् । अ॒स्य॒ । कण्वः॑ । ए॒व । श्रा॒य॒सः । अ॒वे॒त् । तेन॑ । ह॒ । स्म॒ । ए॒न॒म् । सः । दु॒हे॒ । यत् । ए॒तया᳚ । स॒मिध॒मिति॑ सं - इध᳚म् । आ॒दधा॒तीत्या᳚ - दधा॑ति । अ॒ग्नि॒चिदित्य॑ग्नि - चित् । ए॒व । तत् । अ॒ग्निम् । दु॒हे॒ । स॒प्त । ते॒ । अ॒ग्ने॒ । स॒मिध॒ इति॑ सं - इधः॑ । स॒प्त । जि॒ह्वाः । इति॑ । आ॒ह॒ । स॒प्त । ए॒व । अ॒स्य॒ । साप्ता॑नि । प्री॒णा॒ति॒ । पू॒र्णया᳚ । जु॒हो॒ति॒ । पू॒र्णः । इ॒व॒ । हि । प्र॒जाप॑ति॒रिति॑ प्र॒जा - प॒तिः॒ । प्र॒जाप॑ते॒रिति॑ प्र॒जा - प॒तेः॒ ।  34 ( 50) 

TS 5.4.7.6  
आप्त्यै᳚ । न्यू॑न॒येति॒ नि-ऊ॒न॒या॒ । जु॒हो॒ति॒ । न्यू॑ना॒दिति॒ नि - ऊ॒ना॒त् । हि । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । असृ॑जत । प्र॒जाना॒मिति॑ प्र - जाना᳚म् । सृष्ट्यै᳚ । अ॒ग्निः । दे॒वेभ्यः॑ । निला॑यत । सः । दिशः॑ । अनु॑ । प्रेति॑ । अ॒वि॒श॒त् । जुह्व॑त् । मन॑सा । दिशः॑ । ध्या॒ये॒त् । दि॒ग्भ्य इति॑ दिक् - भ्यः । ए॒व । ए॒न॒म् । अवेति॑ । रु॒न्धे॒ । द॒द्ध्ना । पु॒रस्ता᳚त् । जु॒हो॒ति॒ । आज्ये॑न । उ॒परि॑ष्टात् । तेजः॑ । च॒ । ए॒व । अ॒स्मै॒ । इ॒न्द्रि॒यम् । च॒ । स॒मीची॒ इति॑ । द॒धा॒ति॒ । द्वाद॑शकपाल॒ इति॒ द्वाद॑श - क॒पा॒लः॒ । वै॒श्वा॒न॒रः । भ॒व॒ति॒ । द्वाद॑श । मासाः᳚ । सं॒ॅव॒थ्स॒र इति॑ सं-व॒थ्स॒रः । सं॒ॅव॒थ्स॒र इति॑ सं-व॒थ्स॒रः । अ॒ग्निः । वै॒श्वा॒न॒रः । सा॒क्षादिति॑ स - अ॒क्षात् ।  35 ( 50) 

TS 5.4.7.7  
ए॒व । वै॒श्वा॒न॒रम् । अवेति॑ । रु॒न्धे॒ । यत् । प्र॒या॒जा॒नू॒या॒जानिति॑ प्रयाज - अ॒नू॒या॒जान् । कु॒र्यात् । विक॑स्ति॒रिति॒ वि - क॒स्तिः॒ । सा । य॒ज्ञस्य॑ । द॒र्वि॒हो॒ममिति॑ दर्वि - हो॒मम् । क॒रो॒ति॒ । य॒ज्ञस्य॑ । प्रति॑ष्ठित्या॒ इति॒ प्रति॑ - स्थि॒त्यै॒ । रा॒ष्ट्रम् । वै । वै॒श्वा॒न॒रः । विट् । म॒रुतः॑ । वै॒श्वा॒न॒रम् । हु॒त्वा । मा॒रु॒तान् । जु॒हो॒ति॒ । रा॒ष्ट्रे । ए॒व । विश᳚म् । अन्विति॑ । ब॒द्ध्ना॒ति॒ । उ॒च्चैः । वै॒श्वा॒न॒रस्य॑ । एति॑ । श्रा॒व॒य॒ति॒ । उ॒पाꣳ॒॒श्वित्यु॑प - अꣳ॒॒शु । मा॒रु॒तान् । जु॒हो॒ति॒ । तस्मा᳚त् । रा॒ष्ट्रम् । विश᳚म् । अतीति॑ । व॒द॒ति॒ । मा॒रु॒ताः । भ॒व॒न्ति॒ । म॒रुतः॑ । वै । दे॒वाना᳚म् । विशः॑ । दे॒व॒वि॒शेनेति॑ देव - वि॒शेन॑ । ए॒व । अ॒स्मै॒ । म॒नु॒ष्य॒वि॒शमिति॑ मनुष्य - वि॒शम् ( ) । अवेति॑ । रु॒न्धे॒ । स॒प्त । भ॒व॒न्ति॒ । स॒प्तग॑णा॒ इति॑ स॒प्त - ग॒णाः॒ । वै । म॒रुतः॑ । ग॒ण॒श इति॑ गण - शः । ए॒व । विश᳚म् । अवेति॑ । रु॒न्धे॒ । ग॒णेन॑ । ग॒णम् । अ॒नु॒द्रुत्येत्य॑नु - द्रुत्य॑ । जु॒हो॒ति॒ । विश᳚म् । ए॒व । अ॒स्मै॒ । अनु॑वर्त्मान॒मित्यनु॑ - व॒र्त्मा॒न॒म् । क॒रो॒ति॒ ।  ।  36 ( 71) 

TS 5.4.8.1  
वसोः᳚ । धारा᳚म् । जु॒हो॒ति॒ । वसोः᳚ । मे॒ । धारा᳚ । अ॒स॒त् । इति॑ । वै । ए॒षा । हू॒य॒ते॒ । घृ॒तस्य॑ । वै । ए॒न॒म् । ए॒षा । धारा᳚ । अ॒मुष्मिन्न्॑ । लो॒के । पिन्व॑माना । उपेति॑ । ति॒ष्ठ॒ते॒ । आज्ये॑न । जु॒हो॒ति॒ । तेजः॑ । वै । आज्य᳚म् । तेजः॑ । वसोः᳚ । धारा᳚ । तेज॑सा । ए॒व । अ॒स्मै॒ । तेजः॑ । अवेति॑ । रु॒न्धे॒ । अथो॒ इति॑ । कामाः᳚ । वै । वसोः᳚ । धारा᳚ । कामान्॑ । ए॒व । अवेति॑ । रु॒न्धे॒ । यम् । का॒मये॑त । प्रा॒णानिति॑ प्र - अ॒नान् । अ॒स्य॒ । अ॒न्नाद्य॒मित्य॑न्न - अद्य᳚म् । वीति॑ ।  37 ( 50) 

TS 5.4.8.2  
छि॒न्द्या॒म् । इति॑ । वि॒ग्राह॒मिति॑ वि - ग्राह᳚म् । तस्य॑ । जु॒हु॒या॒त् । प्रा॒णानिति॑ प्र - अ॒नान् । ए॒व । अ॒स्य॒ । अ॒न्नाद्य॒मित्य॑न्न - अद्य᳚म् । वीति॑ । छि॒न॒त्ति॒ । यम् । का॒मये॑त । प्रा॒णानिति॑ प्र-अ॒नान् । अ॒स्य॒ । अ॒न्नाद्य॒मित्य॑न्न - अद्य᳚म् । समिति॑ । त॒नु॒या॒म् । इति॑ । सन्त॑ता॒मिति॒ सं - त॒ता॒म् । तस्य॑ । जु॒हु॒या॒त् । प्रा॒णानिति॑ प्र - अ॒नान् । ए॒व । अ॒स्य॒ । अ॒न्नाद्य॒मित्य॑न्न - अद्य᳚म् । समिति॑ । त॒नो॒ति॒ । द्वाद॑श । द्वा॒द॒शानि॑ । जु॒हो॒ति॒ । द्वाद॑श । मासाः᳚ । सं॒ॅव॒थ्स॒र इति॑ सं-व॒थ्स॒रः । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । अ॒स्मै॒ । अन्न᳚म् । अवेति॑ । रु॒न्धे॒ । अन्न᳚म् । च॒ । मे॒ । अक्षु॑त् । च॒ । मे॒ । इति॑ । आ॒ह॒ । ए॒तत् । वै ।  38 ( 50) 

TS 5.4.8.3  
अन्न॑स्य । रू॒पम् । रू॒पेण॑ । ए॒व । अन्न᳚म् । अवेति॑ । रु॒न्धे॒ । अ॒ग्निः । च॒ । मे॒ । आपः॑ । च॒ । मे॒ । इति॑ । आ॒ह॒ । ए॒षा । वै । अन्न॑स्य । योनिः॑ । सयो॒नीति॒ स - यो॒नि॒ । ए॒व । अन्न᳚म् । अवेति॑ । रु॒न्धे॒ । अ॒र्द्धे॒न्द्राणीत्य॑र्द्ध - इ॒न्द्राणि॑ । जु॒हो॒ति॒ । दे॒वताः᳚ । ए॒व । अवेति॑ । रु॒न्धे॒ । यत् । सर्वे॑षाम् । अ॒र्द्धम् । इन्द्रः॑ । प्रतीति॑ । तस्मा᳚त् । इन्द्रः॑ । दे॒वता॑नाम् । भू॒यि॒ष्ठ॒भाक्त॑म॒ इति॑ भूयिष्ठ॒भाक्-त॒मः॒ । इन्द्र᳚म् । उत्त॑र॒मित्युत्-त॒र॒म् । आ॒ह॒ । इ॒न्द्रि॒यम् । ए॒व । अ॒स्मि॒न्न् । उ॒परि॑ष्टात् । द॒धा॒ति॒ । य॒ज्ञा॒यु॒धानीति॑ यज्ञ-आ॒यु॒धानि॑ । जु॒हो॒ति॒ । य॒ज्ञः ।  39 ( 50) 

TS 5.4.8.4  
वै । य॒ज्ञा॒यु॒धानीति॑ यज्ञ-आ॒यु॒धानि॑ । य॒ज्ञम् । ए॒व । अवेति॑ । रु॒न्धे॒ । अथो॒ इति॑ । ए॒तत् । वै । य॒ज्ञस्य॑ । रू॒पम् । रू॒पेण॑ । ए॒व । य॒ज्ञम् । अवेति॑ । रु॒न्धे॒ । अ॒व॒भृ॒थ इत्य॑व - भृ॒थः । च॒ । मे॒ । स्व॒गा॒का॒र इति॑ स्वगा - का॒रः । च॒ । मे॒ । इति॑ । आ॒ह॒ । स्व॒गाकृ॑त्या॒ इति॑ स्व॒गा - कृ॒त्यै॒ । अ॒ग्निः । च॒ । मे॒ । घ॒र्मः । च॒ । मे॒ । इति॑ । आ॒ह॒ । ए॒तत् । वै । ब्र॒ह्म॒व॒र्च॒सस्येति॑ ब्रह्म - व॒र्च॒सस्य॑ । रू॒पम् । रू॒पेण॑ । ए॒व । ब्र॒ह्म॒व॒र्च॒समिति॑ ब्रह्म - व॒र्च॒सम् । अवेति॑ । रु॒न्धे॒ । ऋक् । च॒ । मे॒ । साम॑ । च॒ । मे॒ । इति॑ । आ॒ह॒ ।  40 ( 50) 

TS 5.4.8.5  
ए॒तत् । वै । छन्द॑साम् । रू॒पम् । रू॒पेण॑ । ए॒व । छन्दाꣳ॑सि । अवेति॑ । रु॒न्धे॒ । गर्भाः᳚ । च॒ । मे॒ । व॒थ्साः । च॒ । मे॒ । इति॑ । आ॒ह॒ । ए॒तत् । वै । प॒शू॒नाम् । रू॒पम् । रू॒पेण॑ । ए॒व । प॒शून् । अवेति॑ । रु॒न्धे॒ । कल्पान्॑ । जु॒हो॒ति॒ । अक्लृ॑प्तस्य । क्लृप्त्यै᳚ । यु॒ग्म॒द॒यु॒जे इति॑ युग्मत् - अ॒यु॒जे । जु॒हो॒ति॒ । मि॒थु॒न॒त्वायेति॑ मिथुन - त्वाय॑ । उ॒त्त॒राव॑ती॒ इत्यु॑त्त॒रा-व॒ती॒ । भ॒व॒तः॒ । अ॒भिक्रा᳚न्त्या॒ इत्य॒भि - क्रा॒न्त्यै॒ । एका᳚ । च॒ । मे॒ । ति॒स्रः । च॒ । मे॒ । इति॑ । आ॒ह॒ । दे॒व॒छ॒न्द॒समिति॑ देव - छ॒न्द॒सम् । वै । एका᳚ । च॒ । ति॒स्रः । च॒ ।  41 ( 50) 

TS 5.4.8.6  
म॒नु॒ष्य॒छ॒न्द॒समिति॑ मनुष्य - छ॒न्द॒सम् । चत॑स्रः । च॒ । अ॒ष्टौ । च॒ । दे॒व॒छ॒न्द॒समिति॑ देव - छ॒न्द॒सम् । च॒ । ए॒व । म॒नु॒ष्य॒छ॒न्द॒समिति॑ मनुष्य - छ॒न्द॒सम् । च॒ । अवेति॑ । रु॒न्धे॒ । एति॑ । त्रय॑स्त्रिꣳशत॒ इति॒ त्रयः॑ - त्रिꣳ॒॒श॒तः॒ । जु॒हो॒ति॒ । त्रय॑स्त्रिꣳश॒दिति॒ त्रयः॑ - त्रिꣳ॒॒श॒त् । वै । दे॒वताः᳚ । दे॒वताः᳚ । ए॒व । अवेति॑ । रु॒न्धे॒ । एति॑ । अ॒ष्टाच॑त्वारिꣳशत॒ इत्य॒ष्टा - च॒त्वा॒रिꣳ॒॒श॒तः॒ । जु॒हो॒ति॒ । अ॒ष्टाच॑त्वारिꣳशदक्ष॒रेत्य॒ष्टाच॑त्वारिꣳशत्-अ॒क्ष॒रा॒ । जग॑ती । जाग॑ताः । प॒शवः॑ । जग॑त्या । ए॒व । अ॒स्मै॒ । प॒शून् । अवेति॑ । रु॒न्धे॒ । वाजः॑ । च॒ । प्र॒स॒व इति॑ प्र-स॒वः । च॒ । इति॑ । द्वा॒द॒शम् । जु॒हो॒ति॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं-व॒थ्स॒रे । ए॒व । प्रतीति॑ । ति॒ष्ठ॒ति॒ ।  ।  42 ( 49) 

TS 5.4.9.1  
अ॒ग्निः । दे॒वेभ्यः॑ । अपेति॑ । अ॒क्रा॒म॒त् । भा॒ग॒धेय॒मिति॑ भाग-धेय᳚म् । इ॒च्छमा॑नः । तम् । दे॒वाः । अ॒ब्रु॒व॒न्न् । उपेति॑ । नः॒ । एति॑ । व॒र्त॒स्व॒ । ह॒व्यम् । नः॒ । व॒ह॒ । इति॑ । सः । अ॒ब्र॒वी॒त् । वर᳚म् । वृ॒णै॒ । मह्य᳚म् । ए॒व । वा॒ज॒प्र॒स॒वीय॒मिति॑ वाज - प्र॒स॒वीय᳚म् । जु॒ह॒व॒न्न् । इति॑ । तस्मा᳚त् । अ॒ग्नये᳚ । वा॒ज॒प्र॒स॒वीय॒मिति॑ वाज - प्र॒स॒वीय᳚म् । जु॒ह्व॒ति॒ । यत् । वा॒ज॒प्र॒स॒वीय॒मिति॑ वाज - प्र॒स॒वीय᳚म् । जु॒होति॑ । अ॒ग्निम् । ए॒व । तत् । भा॒ग॒धेये॒नेति॑ भाग - धेये॑न । समिति॑ । अ॒र्द्ध॒य॒ति॒ । अथो॒ इति॑ । अ॒भि॒षे॒क इत्य॑भि - से॒कः । ए॒व । अ॒स्य॒ । सः । च॒तु॒र्द॒शभि॒रिति॑ चतुर्द॒श - भिः॒ । जु॒हो॒ति॒ । स॒प्त । ग्रा॒म्याः । ओष॑धयः । स॒प्त ।  43 ( 50) 

TS 5.4.9.2  
आ॒र॒ण्याः । उ॒भयी॑षाम् । अव॑रुद्ध्या॒ इत्यव॑ - रु॒द्ध्यै॒ । अन्न॑स्यान्न॒स्येत्यन्न॑स्य - अ॒न्न॒स्य॒ । जु॒हो॒ति॒ । अन्न॑स्यान्न॒स्येत्यन्न॑स्य - अ॒न्न॒स्य॒ । अव॑रुद्ध्या॒ इत्यव॑ - रु॒द्ध्यै॒ । औदुं॑बरेण । स्रु॒वेण॑ । जु॒हो॒ति॒ । ऊर्क् । वै । उ॒दुं॒बरः॑ । ऊर्क् । अन्न᳚म् । ऊ॒र्जा । ए॒व । अ॒स्मै॒ । ऊर्ज᳚म् । अन्न᳚म् । अवेति॑ । रु॒न्धे॒ । अ॒ग्निः । वै । दे॒वाना᳚म् । अ॒भिषि॑क्त॒ इत्य॒भि - सि॒क्तः॒ । अ॒ग्नि॒चिदित्य॑ग्नि - चित् । म॒नु॒ष्या॑णाम् । तस्मा᳚त् । अ॒ग्नि॒चिदित्य॑ग्नि - चित् । वर्.ष॑ति । न । धा॒वे॒त् । अव॑रुद्ध॒मित्यव॑ - रु॒द्ध॒म् । हि । अ॒स्य॒ । अन्न᳚म् । अन्न᳚म् । इ॒व॒ । खलु॑ । वै । व॒र्॒.षम् । यत् । धावे᳚त् । अ॒न्नाद्या॒दित्य॑न्न - अद्या᳚त् । धा॒वे॒त् । उ॒पाव॑र्ते॒तेत्यु॑प-आव॑र्तेत । अ॒न्नाद्य॒मित्य॑न्न - अद्य᳚म् । ए॒व । अ॒भीति॑ ।  44 ( 50) 

TS 5.4.9.3  
उ॒पाव॑र्तत॒ इत्यु॑प - आव॑र्तते । नक्तो॒षासा᳚ । इति॑ । कृ॒ष्णायै᳚ । श्वे॒तव॑थ्साया॒ इति॑ श्वे॒त - व॒थ्सा॒यै॒ । पय॑सा । जु॒हो॒ति॒ । अह्ना᳚ । ए॒व । अ॒स्मै॒ । रात्रि᳚म् । प्रेति॑ । दा॒प॒य॒ति॒ । रात्रि॑या । अहः॑ । अ॒हो॒रा॒त्रे इत्य॑हः - रा॒त्रे । ए॒व । अ॒स्मै॒ । प्रत्ते॒ इति॑ । काम᳚म् । अ॒न्नाद्य॒मित्य॑न्न - अद्य᳚म् । दु॒हा॒ते॒ इति॑ । रा॒ष्ट्र॒भृत॒ इति॑ राष्ट्र - भृतः॑ । जु॒हो॒ति॒ । रा॒ष्ट्रम् । ए॒व । अवेति॑ । रु॒न्धे॒ । ष॒ड्भिरिति॑ षट् - भिः । जु॒हो॒ति॒ । षट् । वै । ऋ॒तवः॑ । ऋ॒तुषु॑ । ए॒व । प्रतीति॑ । ति॒ष्ठ॒ति॒ । भुव॑नस्य । प॒ते॒ । इति॑ । र॒थ॒मु॒ख इति॑ रथ - मु॒खे । पञ्च॑ । आहु॑ती॒रित्या - हु॒तीः॒ । जु॒हो॒ति॒ । वज्रः॑ । वै । रथः॑ । वज्रे॑ण । ए॒व । दिशः॑ ।  45 ( 50) 

TS 5.4.9.4  
अ॒भीति॑ । ज॒य॒ति॒ । अ॒ग्नि॒चित॒मित्य॑ग्नि - चित᳚म् । ह॒ । वै । अ॒मुष्मिन्न्॑ । लो॒के । वातः॑ । अ॒भीति॑ । प॒व॒ते॒ । वा॒त॒ना॒मानीति॑ वात - ना॒मानि॑ । जु॒हो॒ति॒ । अ॒भीति॑ । ए॒व । ए॒न॒म् । अ॒मुष्मिन्न्॑ । लो॒के । वातः॑ । प॒व॒ते॒ । त्रीणि॑ । जु॒हो॒ति॒ । त्रयः॑ । इ॒मे । लो॒काः । ए॒भ्यः । ए॒व । लो॒केभ्यः॑ । वात᳚म् । अवेति॑ । रु॒न्धे॒ । स॒मु॒द्रः । अ॒सि॒ । नभ॑स्वान् । इति॑ । आ॒ह॒ । ए॒तत् । वै । वात॑स्य । रू॒पम् । रू॒पेण॑ । ए॒व । वात᳚म् । अवेति॑ । रु॒न्धे॒ । अ॒ञ्ज॒लिना᳚ । जु॒हो॒ति॒ । न । हि । ए॒तेषा᳚म् । अ॒न्यथा᳚ ( ) । आहु॑ति॒रित्या - हु॒तिः॒ । अ॒व॒कल्प॑त॒ इत्य॑व - कल्प॑ते ।  ।  46 ( 52) 

TS 5.4.10.1  
सु॒व॒र्गायेति॑ सुवः - गाय॑ । वै । लो॒काय॑ । दे॒व॒र॒थ इति॑ देव - र॒थः । यु॒ज्य॒ते॒ । य॒त्रा॒कू॒तायेति॑ यत्र - आ॒कू॒ताय॑ । म॒नु॒ष्य॒र॒थ इति॑ मनुष्य - र॒थः । ए॒षः । खलु॑ । वै । दे॒व॒र॒थ इति॑ देव - र॒थः । यत् । अ॒ग्निः । अ॒ग्निम् । यु॒न॒ज्मि॒ । शव॑सा । घृ॒तेन॑ । इति॑ । आ॒ह॒ । यु॒नक्ति॑ । ए॒व । ए॒न॒म् । सः । ए॒न॒म् । यु॒क्तः । सु॒व॒र्गमिति॑ सुवः-गम् । लो॒कम् । अ॒भीति॑ । व॒ह॒ति॒ । यत् । सर्वा॑भिः । प॒ञ्चभि॒रिति॑ प॒ञ्च - भिः॒ । यु॒ञ्ज्यात् । यु॒क्तः । अ॒स्य॒ । अ॒ग्निः । प्रच्यु॑त॒ इति॒ प्र - च्यु॒तः॒ । स्या॒त् । अप्र॑तिष्ठिता॒ इत्यप्र॑ति - स्थि॒ताः॒ । आहु॑तय॒ इत्या - हु॒त॒यः॒ । स्युः । अप्र॑तिष्ठिता॒ इत्यप्र॑ति - स्थि॒ताः॒ । स्तोमाः᳚ । अप्र॑तिष्ठिता॒नीत्यप्र॑ति - स्थि॒ता॒नि॒ । उ॒क्थानि॑ । ति॒सृभि॒रिति॑ ति॒सृ - भिः॒ । प्रा॒त॒स्स॒व॒न इति॑ प्रातः - स॒व॒ने । अ॒भीति॑ । मृ॒श॒ति॒ । त्रि॒वृदिति॑ त्रि - वृत् ।  47 ( 50) 

TS 5.4.10.2  
वै । अ॒ग्निः । यावान्॑ । ए॒व । अ॒ग्निः । तम् । यु॒न॒क्ति॒ । यथा᳚ । अन॑सि । यु॒क्ते । आ॒धी॒यत॒ इत्या᳚ - धी॒यते᳚ । ए॒वम् । ए॒व । तत् । प्रतीति॑ । आहु॑तय॒ इत्या - हु॒त॒यः॒ । तिष्ठ॑न्ति । प्रतीति॑ । स्तोमाः᳚ । प्रतीति॑ । उ॒क्थानि॑ । य॒ज्ञा॒य॒ज्ञिय॑स्य । स्तो॒त्रे । द्वाभ्या᳚म् । अ॒भीति॑ । मृ॒श॒ति॒ । ए॒तावान्॑ । वै । य॒ज्ञः । यावान्॑ । अ॒ग्नि॒ष्टो॒म इत्य॑ग्नि - स्तो॒मः । भू॒मा । तु । वै । अ॒स्य॒ । अतः॑ । ऊ॒र्द्ध्वः । क्रि॒य॒ते॒ । यावान्॑ । ए॒व । य॒ज्ञः । तम् । अ॒न्त॒तः । अ॒न्वारो॑ह॒तीत्य॑नु - आरो॑हति । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । एक॑या । अप्र॑स्तुत॒मित्यप्र॑-स्तु॒त॒म् । भव॑ति । अथ॑ ।  48 ( 50) 

TS 5.4.10.3  
अ॒भीति॑ । मृ॒श॒ति॒ । उपेति॑ । ए॒न॒म् । उत्त॑र॒ इत्युत् - त॒रः॒ । य॒ज्ञः । न॒म॒ति॒ । अथो॒ इति॑ । सन्त॑त्या॒ इति॒ सं - त॒त्यै॒ । प्रेति॑ । वै । ए॒षः । अ॒स्मात् । लो॒कात् । च्य॒व॒ते॒ । यः । अ॒ग्निम् । चि॒नु॒ते । न । वै । ए॒तस्य॑ । अ॒नि॒ष्ट॒के । आहु॑ति॒रित्या - हु॒तिः॒ । अवेति॑ । क॒ल्प॒ते॒ । याम् । वै । ए॒षः । अ॒नि॒ष्ट॒के । आहु॑ति॒मित्या - हु॒ति॒म् । जु॒होति॑ । स्रव॑ति । वै । सा । ताम् । स्रव॑न्तीम् । य॒ज्ञः । अनु॑ । परेति॑ । भ॒व॒ति॒ । य॒ज्ञम् । यज॑मानः । यत् । पु॒न॒श्चि॒तिमिति॑ पुनः - चि॒तिम् । चि॒नु॒ते । आहु॑तीना॒मित्या-हु॒ती॒ना॒म् । प्रति॑ष्ठित्या॒ इति॒ प्रति॑-स्थि॒त्यै॒ । प्रतीति॑ । आहु॑तय॒ इत्या - हु॒त॒यः॒ । तिष्ठ॑न्ति ।  49 ( 50) 

TS 5.4.10.4  
न । य॒ज्ञः । प॒रा॒भव॒तीति॑ परा - भव॑ति । न । यज॑मानः । अ॒ष्टौ । उपेति॑ । द॒धा॒ति॒ । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । गा॒य॒त्रेण॑ । ए॒व । ए॒न॒म् । छन्द॑सा । चि॒नु॒ते॒ । यत् । एका॑दश । त्रैष्टु॑भेन । यत् । द्वाद॑श । जाग॑तेन । छन्दो॑भि॒रिति॒ छन्दः॑ - भिः॒ । ए॒व । ए॒न॒म् । चि॒नु॒ते॒ । न॒पा॒त्कः । वै । नाम॑ । ए॒षः । अ॒ग्निः । यत् । पु॒न॒श्चि॒तिरिति॑ पुनः - चि॒तिः । यः । ए॒वम् । वि॒द्वान् । पु॒न॒श्चि॒तिमिति॑ पुनः - चि॒तिम् । चि॒नु॒ते । एति॑ । तृ॒तीया᳚त् । पुरु॑षात् । अन्न᳚म् । अ॒त्ति॒ । यथा᳚ । वै । पु॒न॒रा॒धेय॒ इति॑ पुनः - आ॒धेयः॑ । ए॒वम् । पु॒न॒श्चि॒तिरिति॑ पुनः - चि॒तिः । यः । अ॒ग्न्या॒धेये॒नेत्य॑ग्नि-आ॒धेये॑न । न ।  50 ( 50) 

TS 5.4.10.5  
ऋ॒ध्नोति॑ । सः । पु॒न॒रा॒धेय॒मिति॑ पुनः-आ॒धेय᳚म् । एति॑ । ध॒त्ते॒ । यः । अ॒ग्निम् । चि॒त्वा । न । ऋ॒द्ध्नोति॑ । सः । पु॒न॒श्चि॒तिमिति॑ पुनः - चि॒तिम् । चि॒नु॒ते॒ । यत् । पु॒न॒श्चि॒तिमिति॑ पुनः - चि॒तिम् । चि॒नु॒ते । ऋद्ध्यै᳚ । अथो॒ इति॑ । खलु॑ । आ॒हुः॒ । न । चे॒त॒व्या᳚ । इति॑ । रु॒द्रः । वै । ए॒षः । यत् । अ॒ग्निः । यथा᳚ । व्या॒घ्रम् । सु॒प्तम् । बो॒धय॑ति । ता॒दृक् । ए॒व । तत् । अथो॒ इति॑ । खलु॑ । आ॒हुः॒ । चे॒त॒व्या᳚ । इति॑ । यथा᳚ । वसी॑याꣳसम् । भा॒ग॒धेये॒नेति॑ भाग - धेये॑न । बो॒धय॑ति । ता॒दृक् । ए॒व । तत् । मनुः॑ । अ॒ग्निम् । अ॒चि॒नु॒त॒ ( ) । तेन॑ । न । आ॒र्द्ध्नो॒त् । सः । ए॒ताम् । पु॒न॒श्चि॒तिमिति॑ पुनः - चि॒तिम् । अ॒प॒श्य॒त् । ताम् । अ॒चि॒नु॒त॒ । तया᳚ । वै । सः । आ॒र्द्ध्नो॒त् । यत् । पु॒न॒श्चि॒तिमिति॑ पुनः - चि॒तिम् । चि॒नु॒ते । ऋद्ध्यै᳚ ।  ।  51 ( 67) 

TS 5.4.11.1  
छ॒न्द॒श्चित॒मिति॑ छन्दः - चित᳚म् । चि॒न्वी॒त॒ । प॒शुका॑म॒ इति॑ प॒शु - का॒मः॒ । प॒शवः॑ । वै । छन्दाꣳ॑सि । प॒शु॒मानिति॑ पशु-मान् । ए॒व । भ॒व॒ति॒ । श्ये॒न॒चित॒मिति॑ श्येन - चित᳚म् । चि॒न्वी॒त॒ । सु॒व॒र्गका॑म॒ इति॑ सुव॒र्ग - का॒मः॒ । श्ये॒नः । वै । वय॑साम् । पति॑ष्ठः । श्ये॒नः । ए॒व । भू॒त्वा । सु॒व॒र्गमिति॑ सुवः - गम् । लो॒कम् । प॒त॒ति॒ । क॒ङ्क॒चित॒मिति॑ कङ्क - चित᳚म् । चि॒न्वी॒त॒ । यः । का॒मये॑त । शी॒र्.॒ष॒ण्वानिति॑ शीर्.षण् - वान् । अ॒मुष्मिन्न्॑ । लो॒के । स्या॒म् । इति॑ । शी॒र्.॒ष॒ण्वानिति॑ शीर्.षण् - वान् । ए॒व । अ॒मुष्मिन्न्॑ । लो॒के । भ॒व॒ति॒ । अ॒ल॒ज॒चित॒मित्य॑लज - चित᳚म् । चि॒न्वी॒त॒ । चतु॑स्सीत॒मिति॒ चतुः॑ - सी॒त॒म् । प्र॒ति॒ष्ठाका॑म॒ इति॑ प्रति॒ष्ठा-का॒मः॒ । चत॑स्रः । दिशः॑ । दि॒क्षु । ए॒व । प्रतीति॑ । ति॒ष्ठ॒ति॒ । प्र॒उ॒ग॒चित॒मिति॑ प्र‌उग - चित᳚म् । चि॒न्वी॒त॒ । भ्रातृ॑व्यवा॒निति॒ भ्रातृ॑व्य - वा॒न् । प्रेति॑ ।  52 ( 50) 

TS 5.4.11.2  
ए॒व । भ्रातृ॑व्यान् । नु॒द॒ते॒ । उ॒भ॒यतः॑प्र‌उग॒मित्यु॑भ॒यतः॑ - प्र॒उ॒ग॒म् । चि॒न्वी॒त॒ । यः । का॒मये॑त । प्रेति॑ । जा॒तान् । भ्रातृ॑व्यान् । नु॒देय॑ । प्रतीति॑ । ज॒नि॒ष्यमा॑णान् । इति॑ । प्रेति॑ । ए॒व । जा॒तान् । भ्रातृ॑व्यान् । नु॒दते᳚ । प्रतीति॑ । ज॒नि॒ष्यमा॑णान् । र॒थ॒च॒क्र॒चित॒मिति॑ रथचक्र - चित᳚म् । चि॒न्वी॒त॒ । भ्रातृ॑व्यवा॒निति॒ भ्रातृ॑व्य - वा॒न् । वज्रः॑ । वै । रथः॑ । वज्र᳚म् । ए॒व । भ्रातृ॑व्येभ्यः । प्रेति॑ । ह॒र॒ति॒ । द्रो॒ण॒चित॒मिति॑ द्रोण - चित᳚म् । चि॒न्वी॒त॒ । अन्न॑काम॒ इत्यन्न॑-का॒मः॒ । द्रोणे᳚ । वै । अन्न᳚म् । भ्रि॒य॒ते॒ । सयो॒नीति॒ स-यो॒नि॒ । ए॒व । अन्न᳚म् । अवेति॑ । रु॒न्धे॒ । स॒मू॒ह्य॑मिति॑ सं - ऊ॒ह्य᳚म् । चि॒न्वी॒त॒ । प॒शुका॑म॒ इति॑ प॒शु - का॒मः॒ । प॒शु॒मानिति॑ पशु - मान् । ए॒व । भ॒व॒ति॒ ।  53 ( 50) 

TS 5.4.11.3  
प॒रि॒चा॒य्य॑मिति॑ परि - चा॒य्य᳚म् । चि॒न्वी॒त॒ । ग्राम॑काम॒ इति॒ ग्राम॑ - का॒मः॒ । ग्रा॒मी । ए॒व । भ॒व॒ति॒ । श्म॒शा॒न॒चित॒मिति॑ श्मशान - चित᳚म् । चि॒न्वी॒त॒ । यः । का॒मये॑त । पि॒तृ॒लो॒क इति॑ पितृ - लो॒के । ऋ॒द्ध्नु॒या॒म् । इति॑ । पि॒तृ॒लो॒क इति॑ पितृ - लो॒के । ए॒व । ऋ॒द्ध्नो॒ति॒ । वि॒श्वा॒मि॒त्र॒ज॒म॒द॒ग्नी इति॑ विश्वामित्र - ज॒म॒द॒ग्नी । वसि॑ष्ठेन । अ॒स्प॒र्द्धे॒ता॒म् । सः । ए॒ताः । ज॒मद॑ग्निः । वि॒ह॒व्या॑ इति॑ वि - ह॒व्याः᳚ । अ॒प॒श्य॒त् । ताः । उपेति॑ । अ॒ध॒त्त॒ । ताभिः॑ । वै । सः । वसि॑ष्ठस्य । इ॒न्द्रि॒यम् । वी॒र्य᳚म् । अ॒वृ॒ङ्क्त॒ । यत् । वि॒ह॒व्या॑ इति॑ वि - ह॒व्याः᳚ । उ॒प॒दधा॒तीत्यु॑प - दधा॑ति । इ॒न्द्रि॒यम् । ए॒व । ताभिः॑ । वी॒र्य᳚म् । यज॑मानः । भ्रातृ॑व्यस्य । वृ॒ङ्क्ते॒ । होतुः॑ । धिष्णि॑ये । उपेति॑ । द॒धा॒ति॒ । य॒ज॒मा॒ना॒य॒त॒नमिति॑ यजमान - आ॒य॒त॒नम् । वै ।  54 ( 50) 

TS 5.4.11.4  
होता᳚ । स्वे । ए॒व । अ॒स्मै॒ । आ॒यत॑न॒ इत्या᳚ - यत॑ने । इ॒न्द्रि॒यम् । वी॒र्य᳚म् । अवेति॑ । रु॒न्धे॒ । द्वाद॑श । उपेति॑ । द॒धा॒ति॒ । द्वाद॑शाक्ष॒रेति॒ द्वाद॑श - अ॒क्ष॒रा॒ । जग॑ती । जाग॑ताः । प॒शवः॑ । जग॑त्या । ए॒व । अ॒स्मै॒ । प॒शून् । अवेति॑ । रु॒न्धे॒ । अ॒ष्टाव॑ष्टा॒वित्य॒ष्टौ-अ॒ष्टौ॒ । अ॒न्येषु॑ । धिष्णि॑येषु । उपेति॑ । द॒धा॒ति॒ । अ॒ष्टाश॑फा॒ इत्य॒ष्टा - श॒फाः॒ । प॒शवः॑ । प॒शून् । ए॒व । अवेति॑ । रु॒न्धे॒ । षट् । मा॒र्जा॒लीये᳚ । षट् । वै । ऋ॒तवः॑ । ऋ॒तवः॑ । खलु॑ । वै । दे॒वाः । पि॒तरः॑ । ऋ॒तून् । ए॒व । दे॒वान् । पि॒तॄन् । प्री॒णा॒ति॒ ।  ।  55 ( 48) 

TS 5.4.12.1  
पव॑स्व । वाज॑सातय॒ इति॒ वाज॑ - सा॒त॒ये॒ । इति॑ । अ॒नु॒ष्टुगित्य॑नु - स्तुक् । प्र॒ति॒पदिति॑ प्रति - पत् । भ॒व॒ति॒ । ति॒स्रः । अ॒नु॒ष्टुभ॒ इत्य॑नु - स्तुभः॑ । चत॑स्रः । गा॒य॒त्रियः॑ । यत् । ति॒स्रः । अ॒नु॒ष्टुभ॒ इत्य॑नु - स्तुभः॑ । तस्मा᳚त् । अश्वः॑ । त्रि॒भिरिति॑ त्रि-भिः । तिष्ठन्न्॑ । ति॒ष्ठ॒ति॒ । यत् । चत॑स्रः । गा॒य॒त्रियः॑ । तस्मा᳚त् । सर्वान्॑ । च॒तुरः॑ । प॒दः । प्र॒ति॒दध॒दिति॑ प्रति - दध॑त् । पला॑यते । प॒र॒मा । वै । ए॒षा । छन्द॑साम् । यत् । अ॒नु॒ष्टुगित्य॑नु - स्तुक् । प॒र॒मः । च॒तु॒ष्टो॒म इति॑ चतुः - स्तो॒मः । स्तोमा॑नाम् । प॒र॒मः । त्रि॒रा॒त्र इति॑ त्रि-रा॒त्रः । य॒ज्ञाना᳚म् । प॒र॒मः । अश्वः॑ । प॒शू॒नाम् । प॒र॒मेण॑ । ए॒व । ए॒न॒म् । प॒र॒मता᳚म् । ग॒म॒य॒ति॒ । ए॒क॒विꣳ॒॒शमित्ये॑क - विꣳ॒॒शम् । अहः॑ । भ॒व॒ति॒ ।  56 ( 50) 

TS 5.4.12.2  
यस्मिन्न्॑ । अश्वः॑ । आ॒ल॒भ्यत॒ इत्या᳚ - ल॒भ्यते᳚ । द्वाद॑श । मासाः᳚ । पञ्च॑ । ऋ॒तवः॑ । त्रयः॑ । इ॒मे । लो॒काः । अ॒सौ । आ॒दि॒त्यः । ए॒क॒विꣳ॒॒श इत्ये॑क - विꣳ॒॒शः । ए॒षः । प्र॒जाप॑ति॒रिति॑ प्र॒जा-प॒तिः॒ । प्रा॒जा॒प॒त्य इति॑ प्राजा - प॒त्यः । अश्वः॑ । तम् । ए॒व । सा॒क्षादिति॑ स - अ॒क्षात् । ऋ॒द्ध्नो॒ति॒ । शक्व॑रयः । पृ॒ष्ठम् । भ॒व॒न्ति॒ । अ॒न्यद॑न्य॒दित्य॒न्यत् - अ॒न्य॒त् । छन्दः॑ । अ॒न्ये᳚न्य॒ इत्य॒न्ये - अ॒न्ये॒ । वै । ए॒ते । प॒शवः॑ । एति॑ । ल॒भ्य॒न्ते॒ । उ॒त । इ॒व॒ । ग्रा॒म्याः । उ॒त । इ॒व॒ । आ॒र॒ण्याः । यत् । शक्व॑रयः । पृ॒ष्ठम् । भव॑न्ति । अश्व॑स्य । स॒र्व॒त्वायेति॑ सर्व - त्वाय॑ । पा॒र्थु॒र॒श्ममिति॑ पार्थु - र॒श्मम् । ब्र॒ह्म॒सा॒ममिति॑ ब्रह्म - सा॒मम् । भ॒व॒ति॒ । र॒श्मिना᳚ । वै । अश्वः॑ ।  57 ( 50) 

TS 5.4.12.3  
य॒तः । ई॒श्व॒रः । वै । अश्वः॑ । अय॑तः । अप्र॑तिष्ठित॒ इत्यप्र॑ति-स्थि॒तः॒ । परा᳚म् । प॒रा॒वत॒मिति॑ परा - वत᳚म् । गन्तोः᳚ । यत् । पा॒र्थु॒र॒श्ममिति॑ पार्थु - र॒श्मम् । ब्र॒ह्म॒सा॒ममिति॑ ब्रह्म - सा॒मम् । भव॑ति । अश्व॑स्य । यत्यै᳚ । धृत्यै᳚ । सङ्कृ॒तीति॒ सं - कृ॒ति॒ । अ॒च्छा॒वा॒क॒सा॒ममित्य॑च्छावाक - सा॒मम् । भ॒व॒ति॒ । उ॒थ्स॒न्न॒य॒ज्ञ इत्यु॑थ्सन्न - य॒ज्ञः । वै । ए॒षः । यत् । अ॒श्व॒मे॒ध इत्य॑श्व - मे॒धः । कः । तत् । वे॒द॒ । इति॑ । आ॒हुः॒ । यदि॑ । सर्वः॑ । वा॒ । क्रि॒यते᳚ । न । वा॒ । सर्वः॑ । इति॑ । यत् । सङ्कृ॒तीति॒ सं - कृ॒ति॒ । अ॒च्छा॒वा॒क॒सा॒ममित्य॑च्छावाक - स॒मम् । भव॑ति । अश्व॑स्य । स॒र्व॒त्वायेति॑ सर्व - त्वाय॑ । पर्या᳚प्त्या॒ इति॒ परि॑ - आ॒प्त्यै॒ । अन॑न्तराया॒येत्यन॑न्तः - आ॒या॒य॒ । सर्व॑स्तोम॒ इति॒ सर्व॑ - स्तो॒मः॒ । अ॒ति॒रा॒त्र इत्य॑ति - रा॒त्रः । उ॒त्त॒ममित्यु॑त् - त॒मम् । अहः॑ । भ॒व॒ति॒ ( ) । सर्व॑स्य । आप्त्यै᳚ । सर्व॑स्य । जित्यै᳚ । सर्व᳚म् । ए॒व । तेन॑ । आ॒प्नो॒ति॒ । सर्व᳚म् । ज॒य॒ति॒ ।  ।  58 ( 60) 

5.5      पञ्चमकाण्डे पञ्चमः प्रश्नः - वायव्यपश्वाद्यानं निरूपणं
TS 5.5.1.1  
यत् । एके॑न । सꣳ॒॒स्था॒पय॒तीति॑ सं - स्था॒पय॑ति । य॒ज्ञस्य॑ । सन्त॑त्या॒ इति॒ सं - त॒त्यै॒ । अवि॑च्छेदा॒येत्यवि॑ - छे॒दा॒य॒ । ऐ॒न्द्राः । प॒शवः॑ । ये । मु॒ष्क॒राः । यत् । ऐ॒न्द्राः । सन्तः॑ । अ॒ग्निभ्य॒ इत्य॒ग्नि - भ्यः॒ । आ॒ल॒भ्यन्त॒ इत्या᳚ - ल॒भ्यन्ते᳚ । दे॒वता᳚भ्यः । स॒मद॒मिति॑ स - मद᳚म् । द॒धा॒ति॒ । आ॒ग्ने॒यीः । त्रि॒ष्टुभः॑ । या॒ज्या॒नु॒वा॒क्या॑ इति॑ याज्या - अ॒नु॒वा॒क्याः᳚ । कु॒र्या॒त् । यत् । आ॒ग्ने॒यीः । तेन॑ । आ॒ग्ने॒याः । यत् । त्रि॒ष्टुभः॑ । तेन॑ । ऐ॒न्द्राः । समृ॑द्ध्या॒ इति॒ सं - ऋ॒द्ध्यै॒ । न । दे॒वता᳚भ्यः । स॒मद॒मिति॑ स - मद᳚म् । द॒धा॒ति॒ । वा॒यवे᳚ । नि॒युत्व॑त॒ इति॑ नि-युत्व॑ते । तू॒प॒रम् । एति॑ । ल॒भ॒ते॒ । तेजः॑ । अ॒ग्नेः । वा॒युः । तेज॑से । ए॒षः । एति॑ । ल॒भ्य॒ते॒ । तस्मा᳚त् । य॒द्रियङ्॑ । वा॒युः ।  1 ( 50) 

TS 5.5.1.2  
वाति॑ । त॒द्रियङ्॑ । अ॒ग्निः । द॒ह॒ति॒ । स्वम् । ए॒व । तत् । तेजः॑ । अन्विति॑ । ए॒ति॒ । यत् । न । नि॒युत्व॑त॒ इति॑ नि - युत्व॑ते । स्यात् । उदिति॑ । मा॒द्ये॒त् । यज॑मानः । नि॒युत्व॑त॒ इति॑ नि - युत्व॑ते । भ॒व॒ति॒ । यज॑मानस्य । अनु॑न्मादा॒येत्यनु॑त् - मा॒दा॒य॒ । वा॒यु॒मती॒ इति॑ वायु - मती᳚ । श्वे॒तव॑ती॒ इति॑ श्वे॒त - व॒ती॒ । या॒ज्या॒नु॒वा॒क्ये॑ इति॑ याज्या - अ॒नु॒वा॒क्ये᳚ । भ॒व॒तः॒ । स॒ते॒ज॒स्त्वायेति॑ सतेजः - त्वाय॑ । हि॒र॒ण्य॒ग॒र्भ इति॑ हिरण्य - ग॒र्भः । समिति॑ । अ॒व॒र्त॒त॒ । अग्रे᳚ । इति॑ । आ॒घा॒रमित्या᳚ - घा॒रम् । एति॑ । घा॒र॒य॒ति॒ । प्र॒जाप॑ति॒रिति॑ प्र॒जा-प॒तिः॒ । वै । हि॒र॒ण्य॒ग॒र्भ इति॑ हिरण्य - ग॒र्भः । प्र॒जाप॑ते॒रिति॑ प्र॒जा - प॒तेः॒ । अ॒नु॒रू॒प॒त्वायेत्य॑नुरूप - त्वाय॑ । सर्वा॑णि । वै । ए॒षः । रू॒पाणि॑ । प॒शू॒नाम् । प्रति॑ । एति॑ । ल॒भ्य॒ते॒ । यत् । श्म॒श्रु॒णः । तत् ।  2 ( 50) 

TS 5.5.1.3  
पुरु॑षाणाम् । रू॒पम् । यत् । तू॒प॒रः । तत् । अश्वा॑नाम् । यत् । अ॒न्यतो॑द॒न्नित्य॒न्यतः॑ - द॒न्न् । तत् । गवा᳚म् । यत् । अव्याः᳚ । इ॒व॒ । श॒फाः । तत् । अवी॑नाम् । यत् । अ॒जः । तत् । अ॒जाना᳚म् । वा॒युः । वै । प॒शू॒नाम् । प्रि॒यम् । धाम॑ । यत् । वा॒य॒व्यः॑ । भव॑ति । ए॒तम् । ए॒व । ए॒न॒म् । अ॒भीति॑ । स॒ञ्जा॒ना॒ना इति॑ सं - जा॒ना॒नाः । प॒शवः॑ । उपेति॑ । ति॒ष्ठ॒न्ते॒ । वा॒य॒व्यः॑ । का॒र्या(3)ः । प्रा॒जा॒प॒त्या(3) इति॑ प्राजा - प॒त्या(3)ः । इति॑ । आ॒हुः॒ । यत् । वा॒य॒व्य᳚म् । कु॒र्यात् । प्र॒जाप॑ते॒रिति॑ प्र॒जा - प॒तेः॒ । इ॒या॒त् । यत् । प्रा॒जा॒प॒त्यमिति॑ प्राजा - प॒त्यम् । कु॒र्यात् । वा॒योः ।  3 ( 50) 

TS 5.5.1.4  
इ॒या॒त् । यत् । वा॒य॒व्यः॑ । प॒शुः । भव॑ति । तेन॑ । वा॒योः । न । ए॒ति॒ । यत् । प्रा॒जा॒प॒त्य इति॑ प्राजा - प॒त्यः । पु॒रो॒डाशः॑ । भव॑ति । तेन॑ । प्र॒जाप॑ते॒रिति॑ प्र॒जा - प॒तेः॒ । न । ए॒ति॒ । यत् । द्वाद॑शकपाल॒ इति॒ द्वाद॑श - क॒पा॒लः॒ । तेन॑ । वै॒श्वा॒न॒रात् । न । ए॒ति॒ । आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । एका॑दशकपाल॒मित्येका॑दश- क॒पा॒ल॒म् । निरिति॑ । व॒प॒ति॒ । दी॒क्षि॒ष्यमा॑णः । अ॒ग्निः । सर्वाः᳚ । दे॒वताः᳚ । विष्णुः॑ । य॒ज्ञः । दे॒वताः᳚ । च॒ । ए॒व । य॒ज्ञम् । च॒ । एति॑ । र॒भ॒ते॒ । अ॒ग्निः । अ॒व॒मः । दे॒वता॑नाम् । विष्णुः॑ । प॒र॒मः । यत् । आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । एका॑दशकपाल॒मित्येका॑दश-क॒पा॒ल॒म् । नि॒र्वप॒तीति॑ निः - वप॑ति । दे॒वताः᳚ ।  4 ( 50) 

TS 5.5.1.5  
ए॒व । उ॒भ॒यतः॑ । प॒रि॒गृह्येति॑ परि-गृह्य॑ । यज॑मानः । अवेति॑ । रु॒न्धे॒ । पु॒रो॒डाशे॑न । वै । दे॒वाः । अ॒मुष्मिन्न्॑ । लो॒के । आ॒र्द्ध्नु॒व॒न्न् । च॒रुणा᳚ । अ॒स्मिन्न् । यः । का॒मये॑त । अ॒मुष्मिन्न्॑ । लो॒के । ऋ॒द्ध्नु॒या॒म् । इति॑ । सः । पु॒रो॒डाश᳚म् । कु॒र्वी॒त॒ । अ॒मुष्मिन्न्॑ । ए॒व । लो॒के । ऋ॒द्ध्नो॒ति॒ । यत् । अ॒ष्टाक॑पाल॒ इत्य॒ष्टा - क॒पा॒लः॒ । तेन॑ । आ॒ग्ने॒यः । यत् । त्रि॒क॒पा॒ल इति॑ त्रि - क॒पा॒लः । तेन॑ । वै॒ष्ण॒वः । समृ॑द्ध्या॒ इति॒ सं - ऋ॒द्ध्यै॒ । यः । का॒मये॑त । अ॒स्मिन्न् । लो॒के । ऋ॒द्ध्नु॒या॒म् । इति॑ । सः । च॒रुम् । कु॒र्वी॒त॒ । अ॒ग्नेः । घृ॒तम् । विष्णोः᳚ । त॒ण्डु॒लाः । तस्मा᳚त् ।  5 ( 50) 

TS 5.5.1.6  
च॒रुः । का॒र्यः॑ । अ॒स्मिन्न् । ए॒व । लो॒के । ऋ॒द्ध्नो॒ति॒ । आ॒दि॒त्यः । भ॒व॒ति॒ । इ॒यम् । वै । अदि॑तिः । अ॒स्याम् । ए॒व । प्रतीति॑ । ति॒ष्ठ॒ति॒ । अथो॒ इति॑ । अ॒स्याम् । ए॒व । अधीति॑ । य॒ज्ञम् । त॒नु॒ते॒ । यः । वै । सं॒ॅव॒थ्स॒रमिति॑ सं - व॒थ्स॒रम् । उख्य᳚म् । अभृ॑त्वा । अ॒ग्निम् । चि॒नु॒ते । यथा᳚ । सा॒मि । गर्भः॑ । अ॒व॒पद्य॑त॒ इत्य॑व - पद्य॑ते । ता॒दृक् । ए॒व । तत् । आर्ति᳚म् । एति॑ । ऋ॒च्छे॒त् । वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । पु॒रस्ता᳚त् । निरिति॑ । व॒पे॒त् । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः । वै॒श्वा॒न॒रः । यथा᳚ । सं॒ॅव॒थ्स॒रमिति॑ सं - व॒थ्स॒रम् । आ॒प्त्वा ।  6 ( 50) 

TS 5.5.1.7  
का॒ले । आग॑त॒ इत्या - ग॒ते॒ । वि॒जाय॑त॒ इति॑ वि - जाय॑ते । ए॒वम् । ए॒व । सं॒ॅव॒थ्स॒रमिति॑ सं - व॒थ्स॒रम् । आ॒प्त्वा । का॒ले । आग॑त॒ इत्या - ग॒ते॒ । अ॒ग्निम् । चि॒नु॒ते॒ । न । आर्ति᳚म् । एति॑ । ऋ॒च्छ॒ति॒ । ए॒षा । वै । अ॒ग्नेः । प्रि॒या । त॒नूः । यत् । वै॒श्वा॒न॒रः । प्रि॒याम् । ए॒व । अ॒स्य॒ । त॒नुव᳚म् । अवेति॑ । रु॒न्धे॒ । त्रीणि॑ । ए॒तानि॑ । ह॒वीꣳ षि॑ । भ॒व॒न्ति॒ । त्रयः॑ । इ॒मे । लो॒काः । ए॒षाम् । लो॒काना᳚म् । रोहा॑य ।  ।  7 ( 38) 

TS 5.5.2.1  
प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । सृ॒ष्ट्वा । प्रे॒णा । अनु॑ । प्रेति॑ । अ॒वि॒श॒त् । ताभ्यः॑ । पुनः॑ । संभ॑वितु॒मिति॒ सं - भ॒वि॒तु॒म् । न । अ॒श॒क्नो॒त् । सः । अ॒ब्र॒वी॒त् । ऋ॒द्ध्नव॑त् । इत् । सः । यः । मा॒ । इ॒तः । पुनः॑ । स॒ञ्चि॒नव॒दिति॑ सं - चि॒नव॑त् । इति॑ । तम् । दे॒वाः । समिति॑ । अ॒चि॒न्व॒न्न् । ततः॑ । वै । ते । आ॒र्द्ध्नु॒व॒न्न् । यत् । स॒मचि॑न्व॒न्निति॑ सं - अचि॑न्वन्न् । तत् । चित्य॑स्य । चि॒त्य॒त्वमिति॑ चित्य - त्वम् । यः । ए॒वम् । वि॒द्वान् । अ॒ग्निम् । चि॒नु॒ते । ऋ॒द्ध्नोति॑ । ए॒व । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । अ॒ग्नि॒वानित्य॑ग्नि - वान् ।  8 ( 50) 

TS 5.5.2.2  
अ॒सा॒नि॒ । इति॑ । वै । अ॒ग्निः । ची॒य॒ते॒ । अ॒ग्नि॒वानित्य॑ग्नि - वान् । ए॒व । भ॒व॒ति॒ । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । दे॒वाः । मा॒ । वे॒द॒न्न् । इति॑ । वै । अ॒ग्निः । ची॒य॒ते॒ । वि॒दुः । ए॒न॒म् । दे॒वाः । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । गृ॒ही । अ॒सा॒नि॒ । इति॑ । वै । अ॒ग्निः । ची॒य॒ते॒ । गृ॒ही । ए॒व । भ॒व॒ति॒ । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । प॒शु॒मानिति॑ पशु - मान् । अ॒सा॒नि॒ । इति॑ । वै । अ॒ग्निः ।  9 ( 50) 

TS 5.5.2.3  
ची॒य॒ते॒ । प॒शु॒मानिति॑ पशु - मान् । ए॒व । भ॒व॒ति॒ । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । स॒प्त । मा॒ । पुरु॑षाः । उपेति॑ । जी॒वा॒न् । इति॑ । वै । अ॒ग्निः । ची॒य॒ते॒ । त्रयः॑ । प्राञ्चः॑ । त्रयः॑ । प्र॒त्यञ्चः॑ । आ॒त्मा । स॒प्त॒मः । ए॒ताव॑न्तः । ए॒व । ए॒न॒म् । अ॒मुष्मिन्न्॑ । लो॒के । उपेति॑ । जी॒व॒न्ति॒ । प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒चि॒की॒ष॒त॒ । तम् । पृ॒थि॒वी । अ॒ब्र॒वी॒त् । न । मयि॑ । अ॒ग्निम् । चे॒ष्य॒से॒ । अतीति॑ । मा॒ । ध॒क्ष्य॒ति॒ । सा । त्वा॒ । अ॒ति॒द॒ह्यमा॒नेत्य॑ति - द॒ह्यमा॑ना । वीति॑ । ध॒वि॒ष्ये॒ ।  10 ( 50) 

TS 5.5.2.4  
सः । पापी॑यान् । भ॒वि॒ष्य॒सि॒ । इति॑ । सः । अ॒ब्र॒वी॒त् । तथा᳚ । वै । अ॒हम् । क॒रि॒ष्या॒मि॒ । यथा᳚ । त्वा॒ । न । अ॒ति॒ध॒क्ष्यतीत्य॑ति-ध॒क्ष्यति॑ । इति॑ । सः । इ॒माम् । अ॒भीति॑ । अ॒मृ॒श॒त् । प्र॒जाप॑ति॒रिति॑ प्र॒जा-प॒तिः॒ । त्वा॒ । सा॒द॒य॒त॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । इति॑ । इ॒माम् । ए॒व । इष्ट॑काम् । कृ॒त्वा । उपेति॑ । अ॒ध॒त्त॒ । अन॑तिदाहा॒येत्यन॑ति - दा॒हा॒य॒ । यत् । प्रतीति॑ । अ॒ग्निम् । चि॒न्वी॒त । तत् । अ॒भीति॑ । मृ॒शे॒त् । प्र॒जाप॑ति॒रिति॑ प्र॒जा-प॒तिः॒ । त्वा॒ । सा॒द॒य॒तु॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ।  11 ( 50) 

TS 5.5.2.5  
इति॑ । इ॒माम् । ए॒व । इष्ट॑काम् । कृ॒त्वा । उपेति॑ । ध॒त्ते॒ । अन॑तिदाहा॒येत्यन॑ति - दा॒हा॒य॒ । प्र॒जाप॑ति॒रिति॑ प्र॒जा - प॒तिः॒ । अ॒का॒म॒य॒त॒ । प्रेति॑ । जा॒ये॒य॒ । इति॑ । सः । ए॒तम् । उख्य᳚म् । अ॒प॒श्य॒त् । तम् । सं॒ॅव॒थ्स॒रमिति॑ सं - व॒थ्स॒रम् । अ॒बि॒भः॒ । ततः॑ । वै । सः । प्रेति॑ । अ॒जा॒य॒त॒ । तस्मा᳚त् । सं॒ॅव॒थ्स॒रमिति॑ सं-व॒थ्स॒रम् । भा॒र्यः॑ । प्रेति॑ । ए॒व । जा॒य॒ते॒ । तम् । वस॑वः । अ॒ब्रु॒व॒न्न् । प्रेति॑ । त्वम् । अ॒ज॒नि॒ष्ठाः॒ । व॒यम् । प्रेति॑ । जा॒या॒म॒है॒ । इति॑ । तम् । वसु॑भ्य॒ इति॒ वसु॑ - भ्यः॒ । प्रेति॑ । अ॒य॒च्छ॒त् । तम् । त्रीणि॑ । अहा॑नि । अ॒बि॒भ॒रुः॒ । तेन॑ ।  12 ( 50) 

TS 5.5.2.6  
त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑- त्रिꣳ॒॒श॒त॒म् । च॒ । तस्मा᳚त् । त्र्य॒हमिति॑ त्रि - अ॒हम् । भा॒र्यः॑ । प्रेति॑ । ए॒व । जा॒य॒ते॒ । तान् । रु॒द्राः । अ॒ब्रु॒व॒न्न् । प्रेति॑ । यू॒यम् । अ॒ज॒नि॒ढ्व॒म् । व॒यम् । प्रेति॑ । जा॒या॒म॒है॒ । इति॑ । तम् । रु॒द्रेभ्यः॑ । प्रेति॑ । अ॒य॒च्छ॒न्न् । तम् । षट् । अहा॑नि । अ॒बि॒भ॒रुः॒ । तेन॑ । त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑ - त्रिꣳ॒॒श॒त॒म् । च॒ । तस्मा᳚त् । ष॒ड॒हमिति॑ षट् - अ॒हम् । भा॒र्यः॑ । प्रेति॑ । ए॒व । जा॒य॒ते॒ । तान् । आ॒दि॒त्याः । अ॒ब्रु॒व॒न्न् । प्रेति॑ । यू॒यम् । अ॒ज॒नि॒ढ्व॒म् । व॒यम् ।  13 ( 50) 

TS 5.5.2.7  
प्रेति॑ । जा॒या॒म॒है॒ । इति॑ । तम् । आ॒दि॒त्येभ्यः॑ । प्रेति॑ । अ॒य॒च्छ॒न्न् । तम् । द्वाद॑श । अहा॑नि । अ॒बि॒भ॒रुः॒ । तेन॑ । त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑ - त्रिꣳ॒॒श॒त॒म् । च॒ । तस्मा᳚त् । द्वा॒द॒शा॒हमिति॑ द्वादश - अ॒हम् । भा॒र्यः॑ । प्रेति॑ । ए॒व । जा॒य॒ते॒ । तेन॑ । वै । ते । स॒हस्र᳚म् । अ॒सृ॒ज॒न्त॒ । उ॒खाम् । स॒ह॒स्र॒त॒मीमिति॑ सहस्र - त॒मीम् । यः । ए॒वम् । उख्य᳚म् । सा॒ह॒स्रम् । वेद॑ । प्रेति॑ । स॒हस्र᳚म् । प॒शून् । आ॒प्नो॒ति॒ ।  ।  14 ( 40) 

TS 5.5.3.1  
यजु॑षा । वै । ए॒षा । क्रि॒य॒ते॒ । यजु॑षा । प॒च्य॒ते॒ । यजु॑षा । वीति॑ । मु॒च्य॒ते॒ । यत् । उ॒खा । सा । वै । ए॒षा । ए॒तर्.हि॑ । या॒तया॒म्नीति॑ या॒त - या॒म्नी॒ । सा । न । पुनः॑ । प्र॒युज्येति॑ प्र - युज्या᳚ । इति॑ । आ॒हुः॒ । अग्ने᳚ । यु॒क्ष्व । हि । ये । तव॑ । यु॒क्ष्व । हि । दे॒व॒हूत॑मा॒निति॑ देव - हूत॑मान् । इति॑ । उ॒खाया᳚म् । जु॒हो॒ति॒ । तेन॑ । ए॒व । ए॒ना॒म् । पुनः॑ । प्रेति॑ । यु॒ङ्क्ते॒ । तेन॑ । अया॑तया॒म्नीत्यया॑त - या॒म्नी॒ । यः । वै । अ॒ग्निम् । योगे᳚ । आग॑त॒ इत्या - ग॒ते॒ । यु॒नक्ति॑ । यु॒ङ्क्ते । यु॒ञ्जा॒नेषु॑ । अग्ने᳚ ।  15 ( 50) 

TS 5.5.3.2  
यु॒क्ष्व । हि । ये । तव॑ । यु॒क्ष्व । हि । दे॒व॒हूत॑मा॒निति॑ देव - हूत॑मान् । इति॑ । आ॒ह॒ । ए॒षः । वै । अ॒ग्नेः । योगः॑ । तेन॑ । ए॒व । ए॒न॒म् । यु॒न॒क्ति॒ । यु॒ङ्क्ते । यु॒ञ्जा॒नेषु॑ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । न्यङ्॑ । अ॒ग्निः । चे॒त॒व्या(3)ः । उ॒त्ता॒ना(3) इत्यु॑त् - ता॒ना(3)ः । इति॑ । वय॑साम् । वै । ए॒षः । प्र॒ति॒मयेति॑ प्रति - मया᳚ । ची॒य॒ते॒ । यत् । अ॒ग्निः । यत् । न्य॑ञ्चम् । चि॒नु॒यात् । पृ॒ष्टि॒तः । ए॒न॒म् । आहु॑तय॒ इत्या - हु॒त॒यः॒ । ऋ॒च्छे॒युः॒ । यत् । उ॒त्ता॒नमित्यु॑त्-ता॒नम् । न । पति॑तुम् । श॒क्नु॒या॒त् । असु॑वर्ग्य॒ इत्यसु॑वः-ग्यः॒ । अ॒स्य॒ । स्या॒त् । प्रा॒चीन᳚म् । उ॒त्ता॒नमित्यु॑त्-ता॒नम् ।  16 ( 50) 

TS 5.5.3.3  
पु॒रु॒ष॒शी॒र्॒.षमिति॑ पुरुष-शी॒र्॒.षम् । उपेति॑ । द॒धा॒ति॒ । मु॒ख॒तः । ए॒व । ए॒न॒म् । आहु॑तय॒ इत्या - हु॒त॒यः॒ । ऋ॒च्छ॒न्ति॒ । न । उ॒त्ता॒नमित्यु॑त्- ता॒नम् । चि॒नु॒ते॒ । सु॒व॒र्ग्य॑ इति॑ सुवः - ग्यः॑ । अ॒स्य॒ । भ॒व॒ति॒ । सौ॒र्या । जु॒हो॒ति॒ । चक्षुः॑ । ए॒व । अ॒स्मि॒न्न् । प्रतीति॑ । द॒धा॒ति॒ । द्विः । जु॒हो॒ति॒ । द्वे इति॑ । हि । चक्षु॑षी॒ इति॑ । स॒मा॒न्या । जु॒हो॒ति॒ । स॒मा॒नम् । हि । चक्षुः॑ । समृ॑द्ध्या॒ इति॒ सं - ऋ॒द्ध्यै॒ । दे॒वा॒सु॒रा इति॑ देव - अ॒सु॒राः । संॅय॑त्ता॒ इति॒ सं - य॒त्ताः॒ । आ॒स॒न्न् । ते । वा॒मम् । वसु॑ । सम् । नीति॑ । अ॒द॒ध॒त॒ । तत् । दे॒वाः । वा॒म॒भृतेति॑ वाम - भृता᳚ । अ॒वृ॒ञ्ज॒त॒ । तत् । वा॒म॒भृत॒ इति॑ वाम - भृतः॑ । वा॒म॒भृ॒त्त्वमिति॑ वामभृत् - त्वम् । यत् । वा॒म॒भृत॒मिति॑ वाम - भृत᳚म् ( ) । उ॒प॒दधा॒तीत्यु॑प - दधा॑ति । वा॒मम् । ए॒व । तया᳚ । वसु॑ । यज॑मानः । भ्रातृ॑व्यस्य । वृ॒ङ्क्ते॒ । हिर॑ण्यमू॒र्द्ध्नीति॒ हिर॑ण्य - मू॒र्द्ध्नी॒ । भ॒व॒ति॒ । ज्योतिः॑ । वै । हिर॑ण्यम् । ज्योतिः॑ । वा॒मम् । ज्योति॑षा । ए॒व । अ॒स्य॒ । ज्योतिः॑ । वा॒मम् । वृ॒ङ्क्ते॒ । द्वि॒य॒जुरिति॑ द्वि-य॒जुः । भ॒व॒ति॒ । प्रति॑ष्ठित्या॒ इति॒ प्रति॑-स्थि॒त्यै॒ ।  ।  17 ( 74) 

TS 5.5.4.1  
आपः॑ । वरु॑णस्य । पत्न॑यः । आ॒स॒न्न् । ताः । अ॒ग्निः । अ॒भीति॑ । अ॒द्ध्या॒य॒त् । ताः । समिति॑ । अ॒भ॒व॒त् । तस्य॑ । रेतः॑ । परेति॑ । अ॒प॒त॒त् । तत् । इ॒यम् । अ॒भ॒व॒त् । यत् । द्वि॒तीय᳚म् । प॒राप॑त॒दिति॑ परा - अप॑तत् । तत् । अ॒सौ । अ॒भ॒व॒त् । इ॒यम् । वै । वि॒राडिति॑ वि - राट् । अ॒सौ । स्व॒राडिति॑ स्व - राट् । यत् । वि॒राजा॒विति॑ वि - राजौ᳚ । उ॒प॒दधा॒तीत्यु॑प-दधा॑ति । इ॒मे इति॑ । ए॒व । उपेति॑ । ध॒त्ते॒ । यत् । वै । अ॒सौ । रेतः॑ । सि॒ञ्चति॑ । तत् । अ॒स्याम् । प्रतीति॑ । ति॒ष्ठ॒ति॒ । तत् । प्रेति॑ । जा॒य॒ते॒ । ताः । ओष॑धयः ।  18 ( 50) 

TS 5.5.4.2  
वी॒रुधः॑ । भ॒व॒न्ति॒ । ताः । अ॒ग्निः । अ॒त्ति॒ । यः । ए॒वम् । वेद॑ । प्रेति॑ । ए॒व । जा॒य॒ते॒ । अ॒न्ना॒द इत्य॑न्न - अ॒दः । भ॒व॒ति॒ । यः । रे॒त॒स्वी । स्यात् । प्र॒थ॒माया᳚म् । तस्य॑ । चित्या᳚म् । उ॒भे इति॑ । उपेति॑ । द॒द्ध्या॒त् । इ॒मे इति॑ । ए॒व । अ॒स्मै॒ । स॒मीची॒ इति॑ । रेतः॑ । सि॒ञ्च॒तः॒ । यः । सि॒क्तरे॑ता॒ इति॑ सि॒क्त-रे॒ताः॒ । स्यात् । प्र॒थ॒माया᳚म् । तस्य॑ । चित्या᳚म् । अ॒न्याम् । उपेति॑ । द॒द्ध्या॒त् । उ॒त्त॒माया॒मित्यु॑त्-त॒माया᳚म् । अ॒न्याम् । रेतः॑ । ए॒व । अ॒स्य॒ । सि॒क्तम् । आ॒भ्याम् । उ॒भ॒यतः॑ । परीति॑ । गृ॒ह्णा॒ति॒ । सं॒ॅव॒थ्स॒रमिति॑ सं - व॒थ्स॒रम् । न । कम् ।  19 ( 50) 

TS 5.5.4.3  
च॒न । प्र॒त्यव॑रोहे॒दिति॑ प्रति - अव॑रोहेत् । न । हि । इ॒मे इति॑ । कम् । च॒न । प्र॒त्य॒व॒रोह॑त॒ इति॑ प्रति - अ॒व॒रोह॑तः । तत् । ए॒न॒योः॒ । व्र॒तम् । यः । वै । अप॑शीर्.षाण॒मित्यप॑ - शी॒र्.॒षा॒ण॒म् । अ॒ग्निम् । चि॒नु॒ते । अप॑शी॒र्॒.षेत्यप॑ - शी॒र्.॒षा॒ । अ॒मुष्मिन्न्॑ । लो॒के । भ॒व॒ति॒ । यः । सशी॑र्.षाण॒मिति॒ स - शी॒र्.॒षा॒ण॒म् । चि॒नु॒ते । सशी॒र्॒.षेति॒ स - शी॒र्.॒षा॒ । अ॒मुष्मिन्न्॑ । लो॒के । भ॒व॒ति॒ । चित्ति᳚म् । जु॒हो॒मि॒ । मन॑सा । घृ॒तेन॑ । यथा᳚ । दे॒वाः । इ॒ह । आ॒गम॒न्नित्या᳚ - गमन्न्॑ । वी॒तिहो᳚त्रा॒ इति॑ वी॒ति - हो॒त्राः॒ । ऋ॒ता॒वृध॒ इत्यृ॑त - वृधः॑ । स॒मु॒द्रस्य॑ । व॒युन॑स्य । पत्मन्न्॑ । जु॒होमि॑ । वि॒श्वक॑र्मण॒ इति॑ वि॒श्व - क॒र्म॒णे॒ । विश्वा᳚ । अहा᳚ । अम॑र्त्यम् । ह॒विः । इति॑ । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । उ॒प॒धायेत्यु॑प - धाय॑ । जु॒हो॒ति॒ ।  20 ( 50) 

TS 5.5.4.4  
ए॒तत् । वै । अ॒ग्नेः । शिरः॑ । सशी॑र्.षाण॒मिति॒ स - शी॒र्.॒षा॒ण॒म् । ए॒व । अ॒ग्निम् । चि॒नु॒ते॒ । सशी॒र्॒.षेति॒ स - शी॒र्.॒षा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ । सु॒व॒र्गायेति॑ सुवः - गाय॑ । वै । ए॒षः । लो॒काय॑ । ची॒य॒ते॒ । यत् । अ॒ग्निः । तस्य॑ । यत् । अय॑थापूर्व॒मित्यय॑था - पू॒र्व॒म् । क्रि॒यते᳚ । असु॑वर्ग्य॒मित्यसु॑वः-ग्य॒म् । अ॒स्य॒ । तत् । सु॒व॒र्ग्य॑ इति॑ सुवः - ग्यः॑ । अ॒ग्निः । चिति᳚म् । उ॒प॒धायेत्यु॑प - धाय॑ । अ॒भीति॑ । मृ॒शे॒त् । चित्ति᳚म् । अचि॑त्तिम् । चि॒न॒व॒त् । वीति॑ । वि॒द्वान् । पृ॒ष्ठा । इ॒व॒ । वी॒ता । वृ॒जि॒ना । च॒ । मर्तान्॑ । रा॒ये । च॒ । नः॒ । स्व॒प॒त्यायेति॑ सु - अ॒प॒त्याय॑ ( ) । दे॒व॒ । दिति᳚म् । च॒ । रास्व॑ । अदि॑तिम् । उ॒रु॒ष्य॒ । इति॑ । य॒था॒पू॒र्वमिति॑ यथा - पू॒र्वम् । ए॒व । ए॒ना॒म् । उपेति॑ । ध॒त्ते॒ । प्राञ्च᳚म् । ए॒न॒म् । चि॒नु॒ते॒ । सु॒व॒र्ग्य॑ इति॑ सुवः - ग्यः॑ । अ॒स्य॒ । भ॒व॒ति॒ ।  ।  21 ( 68) 

TS 5.5.5.1  
वि॒श्वक॒र्मेति॑ वि॒श्व - क॒र्मा॒ । दि॒शाम् । पतिः॑ । सः । नः॒ । प॒शून् । पा॒तु॒ । सः । अ॒स्मान् । पा॒तु॒ । तस्मै᳚ । नमः॑ । प्र॒जाप॑ति॒रिति॑ प्र॒जा - प॒तिः॒ । रु॒द्रः । वरु॑णः । अ॒ग्निः । दि॒शाम् । पतिः॑ । सः । नः॒ । प॒शून् । पा॒तु॒ । सः । अ॒स्मान् । पा॒तु॒ । तस्मै᳚ । नमः॑ । ए॒ताः । वै । दे॒वताः᳚ । ए॒तेषा᳚म् । प॒शू॒नाम् । अधि॑पतय॒ इत्यधि॑ - प॒त॒यः॒ । ताभ्यः॑ । वै । ए॒षः । एति॑ । वृ॒श्च्य॒ते॒ । यः । प॒शु॒शी॒र्॒.षाणीति॑ पशु - शी॒र्॒.षाणि॑ । उ॒प॒दधा॒तीत्यु॑प - दधा॑ति । हि॒र॒ण्ये॒ष्ट॒का इति॑ हिरण्य - इ॒ष्ट॒काः । उपेति॑ । द॒धा॒ति॒ । ए॒ताभ्यः॑ । ए॒व । दे॒वता᳚भ्यः । नमः॑ । क॒रो॒ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ ।  22 ( 50) 

TS 5.5.5.2  
व॒द॒न्ति॒ । अ॒ग्नौ । ग्रा॒म्यान् । प॒शून् । प्रेति॑ । द॒धा॒ति॒ । शु॒चा । आ॒र॒ण्यान् । अ॒र्प॒य॒ति॒ । किम् । ततः॑ । उदिति॑ । शिꣳ॒॒ष॒ति॒ । इति॑ । यत् । हि॒र॒ण्ये॒ष्ट॒का इति॑ हिरण्य - इ॒ष्ट॒काः । उ॒प॒दधा॒तीत्यु॑प-दधा॑ति । अ॒मृत᳚म् । वै । हिर॑ण्यम् । अ॒मृते॑न । ए॒व । ग्रा॒म्येभ्यः॑ । प॒शुभ्य॒ इति॑ प॒शु - भ्यः॒ । भे॒ष॒जम् । क॒रो॒ति॒ । न । ए॒ना॒न् । हि॒न॒स्ति॒ । प्रा॒ण इति॑ प्र - अ॒नः । वै । प्र॒थ॒मा । स्व॒य॒मा॒तृ॒ण्णेति॑ स्वयं - आ॒तृ॒ण्णा । व्या॒न इति॑ वि - अ॒नः । द्वि॒तीया᳚ । अ॒पा॒न इत्य॑प-अ॒नः । तृ॒तीया᳚ । अनु॑ । प्रेति॑ । अ॒न्या॒त् । प्र॒थ॒माम् । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । उ॒प॒धायेत्यु॑प - धाय॑ । प्रा॒णेनेति॑ प्र - अ॒नेन॑ । ए॒व । प्रा॒णमिति॑ प्र - अ॒नम् । समिति॑ । अ॒र्द्ध॒य॒ति॒ । वीति॑ । अ॒न्या॒त् ।  23 ( 50) 

TS 5.5.5.3  
द्वि॒तीया᳚म् । उ॒प॒धायेत्यु॑प - धाय॑ । व्या॒नेनेति॑ वि - अ॒नेन॑ । ए॒व । व्या॒नमिति॑ वि - अ॒नम् । समिति॑ । अ॒र्द्ध॒य॒ति॒ । अपेति॑ । अ॒न्या॒त् । तृ॒तीया᳚म् । उ॒प॒धायेत्यु॑प - धाय॑ । अ॒पा॒नेनेत्य॑प - अ॒नेन॑ । ए॒व । अ॒पा॒नमित्य॑प - अ॒नम् । समिति॑ । अ॒र्द्ध॒य॒ति॒ । अथो॒ इति॑ । प्रा॒णैरिति॑ प्र - अ॒नैः । ए॒व । ए॒न॒म् । समिति॑ । इ॒न्धे॒ । भूः । भुवः॑ । सुवः॑ । इति॑ । स्व॒य॒मा॒तृ॒ण्णा इति॑ स्वयं-आ॒तृ॒ण्णाः । उपेति॑ । द॒धा॒ति॒ । इ॒मे । वै । लो॒काः । स्व॒य॒मा॒तृ॒ण्णा इति॑ स्वयं-आ॒तृ॒ण्णाः । ए॒ताभिः॑ । खलु॑ । वै । व्याहृ॑तीभि॒रिति॒ व्याहृ॑ति - भिः॒ । प्र॒जाप॑ति॒रिति॑ प्र॒जा - प॒तिः॒ । प्रेति॑ । अ॒जा॒य॒त॒ । यत् । ए॒ताभिः॑ । व्याहृ॑तीभि॒रिति॒ व्याहृ॑ति - भिः॒ । स्व॒य॒मा॒तृ॒ण्णा इति॑ स्वयं - आ॒तृ॒ण्णाः । उ॒प॒दधा॒तीत्यु॑प - दधा॑ति । इ॒मान् । ए॒व । लो॒कान् । उ॒प॒धायेत्यु॑प - धाय॑ । ए॒षु ।  24 ( 50) 

TS 5.5.5.4  
लो॒केषु॑ । अधि॑ । प्रेति॑ । जा॒य॒ते॒ । प्रा॒णायेति॑ प्र - अ॒नाय॑ । व्या॒नायेति॑ वि - अ॒नाय॑ । अ॒पा॒नायेत्य॑प - अ॒नाय॑ । वा॒चे । त्वा॒ । चक्षु॑षे । त्वा॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । अ॒ग्निना᳚ । वै । दे॒वाः । सु॒व॒र्गमिति॑ सुवः - गम् । लो॒कम् । अ॒जि॒गाꣳ॒॒स॒न्न् । तेन॑ । पति॑तुम् । न । अ॒श॒क्नु॒व॒न्न् । ते । ए॒ताः । चत॑स्रः । स्व॒य॒मा॒तृ॒ण्णा इति॑ स्वयं - आ॒तृ॒ण्णाः । अ॒प॒श्य॒न्न् । ताः । दि॒क्षु । उपेति॑ । अ॒द॒ध॒त॒ । तेन॑ । स॒र्वत॑श्चक्षु॒षेति॑ स॒र्वतः॑ - च॒क्षु॒षा॒ । सु॒व॒र्गमिति॑ सुवः - गम् । लो॒कम् । आ॒य॒न्न् । यत् । चत॑स्रः । स्व॒य॒मा॒तृ॒ण्णा इति॑ स्वयं - आ॒तृ॒ण्णाः । दि॒क्षु । उ॒प॒दधा॒तीत्यु॑प - दधा॑ति । स॒र्वत॑श्चक्षु॒षेति॑ स॒र्वतः॑ - च॒क्षु॒षा॒ । ए॒व । तत् । अ॒ग्निना᳚ । यज॑मानः ( ) । सु॒व॒र्गमिति॑ सुवः - गम् । लो॒कम् । ए॒ति॒ ।  ।  25 ( 53) 

TS 5.5.6.1  
अग्ने᳚ । एति॑ । या॒हि॒ । वी॒तये᳚ । इति॑ । आ॒ह॒ । अह्व॑त । ए॒व । ए॒न॒म् । अ॒ग्निम् । दू॒तम् । वृ॒णी॒म॒हे॒ । इति॑ । आ॒ह॒ । हू॒त्वा । ए॒व । ए॒न॒म् । वृ॒णी॒ते॒ । अ॒ग्निना᳚ । अ॒ग्निः । समिति॑ । इ॒द्ध्य॒ते॒ । इति॑ । आ॒ह॒ । समिति॑ । इ॒न्धे॒ । ए॒व । ए॒न॒म् । अ॒ग्निः । वृ॒त्राणि॑ । ज॒ङ्घ॒न॒त् । इति॑ । आ॒ह॒ । समि॑द्ध॒ इति॒ सं - इ॒द्धे॒ । ए॒व । अ॒स्मि॒न्न् । इ॒न्द्रि॒यम् । द॒धा॒ति॒ । अ॒ग्नेः । स्तोम᳚म् । म॒ना॒म॒हे॒ । इति॑ । आ॒ह॒ । म॒नु॒ते । ए॒व । ए॒न॒म् । ए॒तानि॑ । वै । अह्ना᳚म् । रू॒पाणि॑ ।  26 ( 50) 

TS 5.5.6.2  
अ॒न्व॒हमित्य॑नु - अ॒हम् । ए॒व । ए॒न॒म् । चि॒नु॒ते॒ । अवेति॑ । अह्ना᳚म् । रू॒पाणि॑ । रु॒न्धे॒ । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । कस्मा᳚त् । स॒त्यात् । या॒तया᳚म्नी॒रिति॑ या॒त - या॒म्नीः॒ । अ॒न्याः । इष्ट॑काः । अया॑तया॒म्नीत्यया॑त-या॒म्नी॒ । लो॒क॒पृं॒णेति॑ लोकं - पृ॒णा । इति॑ । ऐ॒न्द्रा॒ग्नीत्यै᳚न्द्र-अ॒ग्नी । हि । बा॒र्.॒ह॒स्प॒त्या । इति॑ । ब्रू॒या॒त् । इ॒न्द्रा॒ग्नी इती᳚न्द्र - अ॒ग्नी । च॒ । हि । दे॒वाना᳚म् । बृह॒स्पतिः॑ । च॒ । अया॑तयामान॒ इत्यया॑त - या॒मा॒नः॒ । अ॒नु॒च॒रव॒तीत्य॑नुच॒र - व॒ती॒ । भ॒व॒ति॒ । अजा॑मित्वा॒येत्यजा॑मि-त्वा॒य॒ । अ॒नु॒ष्टुभेत्य॑नु - स्तुभा᳚ । अन्विति॑ । च॒र॒ति॒ । आ॒त्मा । वै । लो॒क॒पृं॒णेति॑ लोकं - पृ॒णा । प्रा॒ण इति॑ प्र - अ॒नः । अ॒नु॒ष्टुबित्य॑नु - स्तुप् । तस्मा᳚त् । प्रा॒ण इति॑ प्र - अ॒नः । सर्वा॑णि । अङ्गा॑नि । अन्विति॑ । च॒र॒ति॒ । ताः । अ॒स्य॒ । सूद॑दोहस॒ इति॒ सूद॑ - दो॒ह॒सः॒ ।  27 ( 50) 

TS 5.5.6.3  
इति॑ । आ॒ह॒ । तस्मा᳚त् । परु॑षिपरु॒षीति॒ परु॑षि - प॒रु॒षि॒ । रसः॑ । सोम᳚म् । श्री॒ण॒न्ति॒ । पृश्ञ॑यः । इति॑ । आ॒ह॒ । अन्न᳚म् । वै । पृश्ञि॑ । अन्न᳚म् । ए॒व । अवेति॑ । रु॒न्धे॒ । अ॒र्कः । वै । अ॒ग्निः । अ॒र्कः । अन्न᳚म् । अन्न᳚म् । ए॒व । अवेति॑ । रु॒न्धे॒ । जन्मन्न्॑ । दे॒वाना᳚म् । विशः॑ । त्रि॒षु । एति॑ । रो॒च॒ने । दि॒वः । इति॑ । आ॒ह॒ । इ॒मान् । ए॒व । अ॒स्मै॒ । लो॒कान् । ज्योति॑ष्मतः । क॒रो॒ति॒ । यः । वै । इष्ट॑कानाम् । प्र॒ति॒ष्ठामिति॑ प्रति - स्थाम् । वेद॑ । प्रतीति॑ । ए॒व । ति॒ष्ठ॒ति॒ । तया᳚ ( ) । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । इति॑ । आ॒ह॒ । ए॒षा । वै । इष्ट॑कानाम् । प्र॒ति॒ष्ठेति॑ प्रति - स्था । यः । ए॒वम् । वेद॑ । प्रतीति॑ । ए॒व । ति॒ष्ठ॒ति॒ ।  ।  28 ( 66) 

TS 5.5.7.1  
सु॒व॒र्गायेति॑ सुवः - गाय॑ । वै । ए॒षः । लो॒काय॑ । ची॒य॒ते॒ । यत् । अ॒ग्निः । वज्रः॑ । ए॒का॒द॒शिनी᳚ । यत् । अ॒ग्नौ । ए॒का॒द॒शिनी᳚म् । मि॒नु॒यात् । वज्रे॑ण । ए॒न॒म् । सु॒व॒र्गादिति॑ सुवः - गात् । लो॒कात् । अ॒न्तः । द॒द्ध्या॒त् । यत् । न । मि॒नु॒यात् । स्वरु॑भि॒रिति॒ स्वरु॑-भिः॒ । प॒शून् । वीति॑ । अ॒र्द्ध॒ये॒त् । ए॒क॒यू॒पमित्ये॑क - यू॒पम् । मि॒नो॒ति॒ । न । ए॒न॒म् । वज्रे॑ण । सु॒व॒र्गादिति॑ सुवः - गात् । लो॒कात् । अ॒न्त॒र्दधा॒तीत्य॑न्तः - दधा॑ति । न । स्वरु॑भि॒रिति॒ स्वरु॑-भिः॒ । प॒शून् । वीति॑ । अ॒र्द्ध॒य॒ति॒ । वीति॑ । वै । ए॒षः । इ॒न्द्रि॒येण॑ । वी॒र्ये॑ण । ऋ॒द्ध्य॒ते॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि - क्राम॑ति । ऐ॒न्द्रि॒या ।  29 ( 50) 

TS 5.5.7.2  
ऋ॒चा । आ॒क्रम॑ण॒मित्या᳚ - क्रम॑णम् । प्रतीति॑ । इष्ट॑काम् । उपेति॑ । द॒द्ध्या॒त् । न । इ॒न्द्रि॒येण॑ । वी॒र्ये॑ण । वीति॑ । ऋ॒द्ध्य॒ते॒ । रु॒द्रः । वै । ए॒षः । यत् । अ॒ग्निः । तस्य॑ । ति॒स्रः । श॒र॒व्याः᳚ । प्र॒तीची᳚ । ति॒रश्ची᳚ । अ॒नूची᳚ । ताभ्यः॑ । वै । ए॒षः । एति॑ । वृ॒श्च्य॒ते॒ । यः । अ॒ग्निम् । चि॒नु॒ते । अ॒ग्निम् । चि॒त्वा । ति॒सृ॒ध॒न्वमिति॑ तिसृ - ध॒न्वम् । अया॑चितम् । ब्रा॒ह्म॒णाय॑ । द॒द्या॒त् । ताभ्यः॑ । ए॒व । नमः॑ । क॒रो॒ति॒ । अथो॒ इति॑ । ताभ्यः॑ । ए॒व । आ॒त्मान᳚म् । निरिति॑ । क्री॒णी॒ते॒ । यत् । ते॒ । रु॒द्र॒ । पु॒रः ।  30 ( 50) 

TS 5.5.7.3  
धनुः॑ । तत् । वातः॑ । अन्विति॑ । वा॒तु॒ । ते॒ । तस्मै᳚ । ते॒ । रु॒द्र॒ । सं॒ॅव॒थ्स॒रेणेति॑ सं - व॒थ्स॒रेण॑ । नमः॑ । क॒रो॒मि॒ । यत् । ते॒ । रु॒द्र॒ । द॒क्षि॒णा । धनुः॑ । तत् । वातः॑ । अन्विति॑ । वा॒तु॒ । ते॒ । तस्मै᳚ । ते॒ । रु॒द्र॒ । प॒रि॒व॒थ्स॒रेणेति॑ परि - व॒थ्स॒रेण॑ । नमः॑ । क॒रो॒मि॒ । यत् । ते॒ । रु॒द्र॒ । प॒श्चात् । धनुः॑ । तत् । वातः॑ । अन्विति॑ । वा॒तु॒ । ते॒ । तस्मै᳚ । ते॒ । रु॒द्र॒ । इ॒दा॒व॒थ्स॒रेण॑ । नमः॑ । क॒रो॒मि॒ । यत् । ते॒ । रु॒द्र॒ । उ॒त्त॒रादित्यु॑त् - त॒रात् । धनुः॑ । तत् ।  31 ( 50) 

TS 5.5.7.4  
वातः॑ । अन्विति॑ । वा॒तु॒ । ते॒ । तस्मै᳚ । ते॒ । रु॒द्र॒ । इ॒दु॒व॒थ्स॒रेणेती॑दु- व॒थ्स॒रेण॑ । नमः॑ । क॒रो॒मि॒ । यत् । ते॒ । रु॒द्र॒ । उ॒परि॑ । धनुः॑ । तत् । वातः॑ । अन्विति॑ । वा॒तु॒ । ते॒ । तस्मै᳚ । ते॒ । रु॒द्र॒ । व॒थ्स॒रेण॑ । नमः॑ । क॒रो॒मि॒ । रु॒द्रः । वै । ए॒षः । यत् । अ॒ग्निः । सः । यथा᳚ । व्या॒घ्रः । क्रु॒द्धः । तिष्ठ॑ति । ए॒वम् । वै । ए॒षः । ए॒तर्.हि॑ । सञ्चि॑त॒मिति॒ सं - चि॒त॒म् । ए॒तैः । उपेति॑ । ति॒ष्ठ॒ते॒ । न॒म॒स्का॒रैरिति॑ नमः-का॒रैः । ए॒व । ए॒न॒म् । श॒म॒य॒ति॒ । ये । अ॒ग्नयः॑ ।  32 ( 50) 

TS 5.5.7.5  
पु॒री॒ष्याः᳚ । प्रवि॑ष्टा॒ इति॒ प्र - वि॒ष्टाः॒ । पृ॒थि॒वीम् । अनु॑ ।  । तेषा᳚म् । त्वम् । अ॒सि॒ । उ॒त्त॒म इत्यु॑त् - त॒मः । प्रेति॑ । नः॒ । जी॒वात॑वे । सु॒व॒ ।  । आप᳚म् । त्वा॒ । अ॒ग्ने॒ । मन॑सा । आप᳚म् । त्वा॒ । अ॒ग्ने॒ । तप॑सा । आप᳚म् । त्वा॒ । अ॒ग्ने॒ । दी॒क्षया᳚ । आप᳚म् । त्वा॒ । अ॒ग्ने॒ । उ॒प॒सद्भि॒रित्यु॑प॒सत् - भिः॒ । आप᳚म् । त्वा॒ । अ॒ग्ने॒ । सु॒त्यया᳚ । आप᳚म् । त्वा॒ । अ॒ग्ने॒ । दक्षि॑णाभिः । आप᳚म् । त्वा॒ । अ॒ग्ने॒ । अ॒व॒भृ॒थेनेत्य॑व - भृ॒थेन॑ । आप᳚म् । त्वा॒ । अ॒ग्ने॒ । व॒शया᳚ । आप᳚म् । त्वा॒ । अ॒ग्ने॒ । स्व॒गा॒का॒रेणेति॑ स्वगा - का॒रेण॑ । इति॑ । आ॒ह॒ ( ) । ए॒षा । वै । अ॒ग्नेः । आप्तिः॑ । तया᳚ । ए॒व । ए॒न॒म् । आ॒प्नो॒ति॒ ।  ।  33 ( 58) 

TS 5.5.8.1  
गा॒य॒त्रेण॑ । पु॒रस्ता᳚त् । उपेति॑ । ति॒ष्ठ॒ते॒ । प्रा॒णमिति॑ प्र - अ॒नम् । ए॒व । अ॒स्मि॒न्न् । द॒धा॒ति॒ । बृ॒ह॒द्र॒थ॒न्त॒राभ्या॒मिति॑ बृहत् - र॒थ॒न्त॒राभ्या᳚म् । प॒क्षौ । ओजः॑ । ए॒व । अ॒स्मि॒न्न् । द॒धा॒ति॒ । ऋ॒तु॒स्थाय॑ज्ञाय॒ज्ञिये॑न । पुच्छ᳚म् । ऋ॒तुषु॑ । ए॒व । प्रतीति॑ । ति॒ष्ठ॒ति॒ । पृ॒ष्ठैः । उपेति॑ । ति॒ष्ठ॒ते॒ । तेजः॑ । वै । पृ॒ष्ठानि॑ । तेजः॑ । ए॒व । अ॒स्मि॒न्न् । द॒धा॒ति॒ । प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒सृ॒ज॒त॒ । सः । अ॒स्मा॒त् । सृ॒ष्टः । पराङ्॑ । ऐ॒त् । तम् । वा॒र॒व॒न्तीये॒नेति॑ वार - व॒न्तीये॑न । अ॒वा॒र॒य॒त॒ । तत् । वा॒र॒व॒न्तीय॒स्येति॑ वार - व॒न्तीय॑स्य । वा॒र॒व॒न्ती॒य॒त्वमिति॑ वारवन्तीय - त्वम् । श्यै॒तेन॑ । श्ये॒ती । अ॒कु॒रु॒त॒ । तत् । श्यै॒तस्य॑ । श्यै॒त॒त्वमिति॑ श्यैत - त्वम् ।  34 ( 50) 

TS 5.5.8.2  
यत् । वा॒र॒व॒न्तीये॒नेति॑ वार - व॒न्तीये॑न । उ॒प॒तिष्ठ॑त॒ इत्यु॑प - तिष्ठ॑ते । वा॒रय॑ते । ए॒व । ए॒न॒म् । श्यै॒तेन॑ । श्ये॒ती । कु॒रु॒ते॒ । प्र॒जाप॑ते॒र्.हृद॑येन । अ॒पि॒प॒क्षमित्य॑पि - प॒क्षम् । प्रति॑ । उपेति॑ । ति॒ष्ठ॒ते॒ । प्रे॒माण᳚म् । ए॒व । अ॒स्य॒ । ग॒च्छ॒ति॒ । प्राच्या᳚ । त्वा॒ । दि॒शा । सा॒द॒या॒मि॒ । गा॒य॒त्रेण॑ । छन्द॑सा । अ॒ग्निना᳚ । दे॒वत॑या । अ॒ग्नेः । शी॒र्ष्णा । अ॒ग्नेः । शिरः॑ । उपेति॑ । द॒धा॒मि॒ । दक्षि॑णया । त्वा॒ । दि॒शा । सा॒द॒या॒मि॒ । त्रैष्टु॑भेन । छन्द॑सा । इन्द्रे॑ण । दे॒वत॑या । अ॒ग्नेः । प॒क्षेण॑ । अ॒ग्नेः । प॒क्षम् । उपेति॑ । द॒धा॒मि॒ । प्र॒तीच्या᳚ । त्वा॒ । दि॒शा । सा॒द॒या॒मि॒ ।  35 ( 50) 

TS 5.5.8.3  
जाग॑तेन । छन्द॑सा । स॒वि॒त्रा । दे॒वत॑या । अ॒ग्नेः । पुच्छे॑न । अ॒ग्नेः । पुच्छ᳚म् । उपेति॑ । द॒धा॒मि॒ । उदी᳚च्या । त्वा॒ । दि॒शा । सा॒द॒या॒मि॒ । आनु॑ष्टुभे॒नेत्यानु॑ - स्तु॒भे॒न॒ । छन्द॑सा । मि॒त्रावरु॑णाभ्या॒मिति॑ मि॒त्रा-वरु॑णाभ्याम् । दे॒वत॑या । अ॒ग्नेः । प॒क्षेण॑ । अ॒ग्नेः । प॒क्षम् । उपेति॑ । द॒धा॒मि॒ । ऊ॒र्द्ध्वया᳚ । त्वा॒ । दि॒शा । सा॒द॒या॒मि॒ । पाङ्क्ते॑न । छन्द॑सा । बृह॒स्पति॑ना । दे॒वत॑या । अ॒ग्नेः । पृ॒ष्ठेन॑ । अ॒ग्नेः । पृ॒ष्ठम् । उपेति॑ । द॒धा॒मि॒ । यः । वै । अपा᳚त्मान॒मित्यप॑-आ॒त्मा॒न॒म् । अ॒ग्निम् । चि॒नु॒ते । अपा॒त्मेत्यप॑ - आ॒त्मा॒ । अ॒मुष्मिन्न्॑ । लो॒के । भ॒व॒ति॒ । यः । सात्मा॑न॒मिति॒ स - आ॒त्मा॒न॒म् । चि॒नु॒ते ( ) । सात्मेति॒ स-आ॒त्मा॒ । अ॒मुष्मिन्न्॑ । लो॒के । भ॒व॒ति॒ । आ॒त्मे॒ष्ट॒का इत्या᳚त्म-इ॒ष्ट॒काः । उपेति॑ । द॒धा॒ति॒ । ए॒षः । वै । अ॒ग्नेः । आ॒त्मा । सात्मा॑न॒मिति॒ स-आ॒त्मा॒न॒म् । ए॒व । अ॒ग्निम् । चि॒नु॒ते॒ । सात्मेति॒ स - आ॒त्मा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ ।  ।  36 ( 72) 

TS 5.5.9.1  
अग्ने᳚ । उ॒द॒ध॒ इत्यु॑द - धे॒ । या । ते॒ । इषुः॑ । यु॒वा । नाम॑ । तया᳚ । नः॒ । मृ॒ड॒ । तस्याः᳚ । ते॒ । नमः॑ । तस्याः᳚ । ते॒ । उपेति॑ । जीव॑न्तः । भू॒या॒स्म॒ । अग्ने᳚ । दु॒द्ध्र॒ । ग॒ह्य॒ । किꣳ॒॒शि॒ल॒ । व॒न्य॒ । या । ते॒ । इषुः॑ । यु॒वा । नाम॑ । तया᳚ । नः॒ । मृ॒ड॒ । तस्याः᳚ । ते॒ । नमः॑ । तस्याः᳚ । ते॒ । उपेति॑ । जीव॑न्तः । भू॒या॒स्म॒ । पञ्च॑ । वै । ए॒ते । अ॒ग्नयः॑ । यत् । चित॑यः । उ॒द॒धिरित्यु॑द - धिः । ए॒व । नाम॑ । प्र॒थ॒मः । दु॒द्ध्रः ।  37 ( 50) 

TS 5.5.9.2  
द्वि॒तीयः॑ । गह्यः॑ । तृ॒तीयः॑ । किꣳ॒॒शि॒लः । च॒तु॒र्थः । वन्यः॑ । प॒ञ्च॒मः । तेभ्यः॑ । यत् । आहु॑ती॒रित्या - हु॒तीः॒ । न । जु॒हु॒यात् । अ॒द्ध्व॒र्युम् । च॒ । यज॑मानम् । च॒ । प्रेति॑ । द॒हे॒युः॒ । यत् । ए॒ताः । आहु॑ती॒रित्या - हु॒तीः॒ । जु॒होति॑ । भा॒ग॒धेये॒नेति॑ भाग-धेये॑न । ए॒व । ए॒ना॒न् । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒द्ध्व॒र्युः । न । यज॑मानः । वाक् । मे॒ । आ॒सन्न् । न॒सोः । प्रा॒ण इति॑ प्र - अ॒नः । अ॒क्ष्योः । चक्षुः॑ । कर्ण॑योः । श्रोत्र᳚म् । बा॒हु॒वोः । बल᳚म् । ऊ॒रु॒वोः । ओजः॑ । अरि॑ष्टा । विश्वा॑नि । अङ्गा॑नि । त॒नूः ।  38 ( 50) 

TS 5.5.9.3  
त॒नुवा᳚ । मे॒ । स॒ह । नमः॑ । ते॒ । अ॒स्तु॒ । मा । मा॒ । हिꣳ॒॒सीः॒ । अपेति॑ । वै । ए॒तस्मा᳚त् । प्रा॒णा इति॑ प्र - अ॒नाः । क्रा॒म॒न्ति॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि - क्राम॑ति । वाक् । मे॒ । आ॒सन्न् । न॒सोः । प्रा॒ण इति॑ प्र - अ॒नः । इति॑ । आ॒ह॒ । प्रा॒णानिति॑ प्र - अ॒नान् । ए॒व । आ॒त्मन्न् । ध॒त्ते॒ । यः । रु॒द्र ः । अ॒ग्नौ । यः । अ॒फ्स्वित्य॑प् - सु । यः । ओष॑धीषु । यः । रु॒द्रः । विश्वा᳚ । भुव॑ना । आ॒वि॒वेशेत्या᳚ - वि॒वेश॑ । तस्मै᳚ । रु॒द्राय॑ । नमः॑ । अ॒स्तु॒ । आहु॑तिभागा॒ इत्याहु॑ति - भा॒गाः॒ । वै । अ॒न्ये । रु॒द्राः । ह॒विर्भा॑गा॒ इति॑ ह॒विः - भा॒गाः॒ ।  39 ( 50) 

TS 5.5.9.4  
अ॒न्ये । श॒त॒रु॒द्रीय॒मिति॑ शत - रु॒द्रीय᳚म् । हु॒त्वा । गा॒वी॒धु॒कम् । च॒रुम् । ए॒तेन॑ । यजु॑षा । च॒र॒माया᳚म् । इष्ट॑कायाम् । नीति॑ । द॒द्ध्या॒त् । भा॒ग॒धेये॒नेति॑ भाग - धेये॑न । ए॒व । ए॒न॒म् । श॒म॒य॒ति॒ । तस्य॑ । तु । वै । श॒त॒रु॒द्रीय॒मिति॑ शत - रु॒द्रीय᳚म् । हु॒तम् । इति॑ । आ॒हुः॒ । यस्य॑ । ए॒तत् । अ॒ग्नौ । क्रि॒यते᳚ । इति॑ । वस॑वः । त्वा॒ । रु॒द्रैः । पु॒रस्ता᳚त् । पा॒न्तु॒ । पि॒तरः॑ । त्वा॒ । य॒मरा॑जान॒ इति॑ य॒म - रा॒जा॒नः॒ । पि॒तृभि॒रिति॑ पि॒तृ - भिः॒ । द॒क्षि॒ण॒तः । पा॒न्तु॒ । आ॒दि॒त्याः । त्वा॒ । विश्वैः᳚ । दे॒वैः । प॒श्चात् । पा॒न्तु॒ । द्यु॒ता॒नः । त्वा॒ । मा॒रु॒तः । म॒रुद्भि॒रिति॑ म॒रुत् - भिः॒ । उ॒त्त॒र॒त इत्यु॑त् - त॒र॒तः । पा॒तु॒ ।  40 ( 50) 

TS 5.5.9.5  
दे॒वाः । त्वा॒ । इन्द्र॑ज्येष्ठा॒ इतीन्द्र॑ - ज्ये॒ष्ठाः॒ । वरु॑णराजान॒ इति॒ वरु॑ण - रा॒जा॒नः॒ । अ॒धस्ता᳚त् । च॒ । उ॒परि॑ष्टात् । च॒ । पा॒न्तु॒ । न । वै । ए॒तेन॑ । पू॒तः । न । मेद्ध्यः॑ । न । प्रोक्षि॑त॒ इति॒ प्र - उ॒क्षि॒तः॒ । यत् । ए॒न॒म् । अतः॑ । प्रा॒चीन᳚म् । प्रो॒क्षतीति॑ प्र - उ॒क्षति॑ । यथ् । सञ्चि॑त॒मिति॒ सं - चि॒त॒म् । आज्ये॑न । प्रो॒क्षतीति॑ प्र - उ॒क्षति॑ । तेन॑ । पू॒तः । तेन॑ । मेद्ध्यः॑ । तेन॑ । प्रोक्षि॑त॒ इति॒ प्र-उ॒क्षि॒तः॒ ।  ।  41 ( 32) 

TS 5.5.10.1  
स॒मीची᳚ । नाम॑ । अ॒सि॒ । प्राची᳚ । दिक् । तस्याः᳚ । ते॒ । अ॒ग्निः । अधि॑पति॒रित्यधि॑ - प॒तिः॒ । अ॒सि॒तः । र॒क्षि॒ता । यः । च॒ । अधि॑पति॒रित्यधि॑-प॒तिः॒ । यः । च॒ । गो॒प्ता । ताभ्या᳚म् । नमः॑ । तौ । नः॒ । मृ॒ड॒य॒ता॒म् । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वा॒म् । जम्भे᳚ । द॒धा॒मि॒ । ओ॒ज॒स्विनी᳚ । नाम॑ । अ॒सि॒ । द॒क्षि॒णा । दिक् । तस्याः᳚ । ते॒ । इन्द्रः॑ । अधि॑पति॒रित्यधि॑ - प॒तिः॒ । पृदा॑कुः । प्राची᳚ । नाम॑ । अ॒सि॒ । प्र॒तीची᳚ । दिक् । तस्याः᳚ । ते॒ ।  42 ( 50) 

TS 5.5.10.2  
सोमः॑ । अधि॑पति॒रित्यधि॑ - प॒तिः॒ । स्व॒ज इति॑ स्व - जः । अ॒व॒स्थावेत्य॑व - स्थावा᳚ । नाम॑ । अ॒सि॒ । उदी॑ची । दिक् । तस्याः᳚ । ते॒ । वरु॑णः । अधि॑पति॒रित्यधि॑-प॒तिः॒ । ति॒रश्च॑राजि॒रिति॑ ति॒रश्च॑-रा॒जिः॒ । अधि॑प॒त्नीत्यधि॑-प॒त्नी॒ । नाम॑ । अ॒सि॒ । बृ॒ह॒ती । दिक् । तस्याः᳚ । ते॒ । बृह॒स्पतिः॑ । अधि॑पति॒रित्यधि॑ - प॒तिः॒ । श्वि॒त्रः । व॒शिनी᳚ । नाम॑ । अ॒सि॒ । इ॒यं । दिक् । तस्याः᳚ । ते॒ । य॒मः । अधि॑पति॒रित्यधि॑-प॒तिः॒ । क॒ल्माष॑ग्रीव॒ इति॑ क॒ल्माष॑ - ग्री॒वः॒ । र॒क्षि॒ता । यः । च॒ । अधि॑पति॒रित्यधि॑-प॒तिः॒ । यः । च॒ । गो॒प्ता । ताभ्या᳚म् । नमः॑ । तौ । नः॒ । मृ॒ड॒य॒ता॒म् । ते । यम् । द्वि॒ष्मः । यः । च॒ ।  43 ( 50) 

TS 5.5.10.3  
नः॒ । द्वेष्टि॑ । तम् । वा॒म् । जम्भे᳚ । द॒धा॒मि॒ । ए॒ताः । वै । दे॒वताः᳚ । अ॒ग्निम् । चि॒तम् । र॒क्ष॒न्ति॒ । ताभ्यः॑ । यत् । आहु॑ती॒रित्या - हु॒तीः॒ । न । जु॒हु॒यात् । अ॒द्ध्व॒र्युम् । च॒ । यज॑मानम् । च॒ । ध्या॒ये॒युः॒ । यत् । ए॒ताः । आहु॑ती॒रित्या - हु॒तीः॒ । जु॒होति॑ । भा॒ग॒धेये॒नेति॑ भाग-धेये॑न । ए॒व । ए॒ना॒न् । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒द्ध्व॒र्युः । न । यज॑मानः । हे॒तयः॑ । नाम॑ । स्थ॒ । तेषा᳚म् । वः॒ । पु॒रः । गृ॒हाः । अ॒ग्निः । वः॒ । इष॑वः । स॒लि॒लः । नि॒लिं॒पा इति॑ नि-लिं॒पाः । नाम॑ ।  44 ( 50) 

TS 5.5.10.4  
स्थ॒ । तेषा᳚म् । वः॒ । द॒क्षि॒णा । गृ॒हाः । पि॒तरः॑ । वः॒ । इष॑वः । सग॑रः । व॒ज्रिणः॑ । नाम॑ । स्थ॒ । तेषा᳚म् । वः॒ । प॒श्चात् । गृ॒हाः । स्वप्नः॑ । वः॒ । इष॑वः । गह्व॑रः । अ॒व॒स्थावा॑न॒ इत्य॑व - स्थावा॑नः । नाम॑ । स्थ॒ । तेषा᳚म् । वः॒ । उ॒त्त॒रादित्यु॑त् - त॒रात् । गृ॒हाः । आपः॑ । वः॒ । इष॑वः । स॒मु॒द्रः । अधि॑पतय॒ इत्यधि॑ - प॒त॒यः॒ । नाम॑ । स्थ॒ । तेषा᳚म् । वः॒ । उ॒परि॑ । गृ॒हाः । व॒र्.॒षम् । वः॒ । इष॑वः । अव॑स्वान् । क्र॒व्याः । नाम॑ । स्थ॒ । पार्थि॑वाः । तेषा᳚म् । वः॒ । इ॒ह । गृ॒हाः ।  45 ( 50) 

TS 5.5.10.5  
अन्न᳚म् । वः॒ । इष॑वः । नि॒मि॒ष इति॑ नि - मि॒षः । वा॒त॒ना॒ममिति॑ वात - ना॒मम् । तेभ्यः॑ । वः॒ । नमः॑ । ते । नः॒ । मृ॒ड॒य॒त॒ । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वः॒ । जम्भे᳚ । द॒धा॒मि॒ । हु॒ताद॒ इति॑ हुत - अदः॑ । वै । अ॒न्ये । दे॒वाः । अ॒हु॒ताद॒ इत्य॑हुत - अदः॑ । अ॒न्ये । तान् । अ॒ग्नि॒चिदित्य॑ग्नि - चित् । ए॒व । उ॒भयान्॑ । प्री॒णा॒ति॒ । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । ए॒ताः । आहु॑ती॒रित्या-हु॒तीः॒ । जु॒हो॒ति॒ । भा॒ग॒धेये॒नेति॑ भाग - धेये॑न । ए॒व । ए॒ना॒न् । प्री॒णा॒ति॒ । अथो॒ इति॑ । खलु॑ । आ॒हुः॒ । इष्ट॑काः । वै । दे॒वाः । अ॒हु॒ताद॒ इत्य॑हुत - अदः॑ । इति॑ ।  46 ( 50) 

TS 5.5.10.6  
अ॒नु॒प॒रि॒क्राम॒मित्य॑नु - प॒रि॒क्राम᳚म् । जु॒हो॒ति॒ । अप॑रिवर्ग॒मित्यप॑रि - व॒र्ग॒म् । ए॒व । ए॒ना॒न् । प्री॒णा॒ति॒ । इ॒मम् । स्तन᳚म् । ऊर्ज॑स्वन्तम् । ध॒य॒ । अ॒पाम् । प्रप्या॑त॒मिति॒ प्र-प्या॒त॒म् । अ॒ग्ने॒ । स॒रि॒रस्य॑ । मद्ध्ये᳚ ।  । उथ्स᳚म् । जु॒ष॒स्व॒ । मधु॑मन्त॒मिति॒ मधु॑-म॒न्त॒म् । ऊ॒र्व॒ । स॒मु॒द्रिय᳚म् । सद॑नम् । एति॑ । वि॒श॒स्व॒ ।  । यः । वै । अ॒ग्निम् । प्र॒युज्येति॑ प्र - युज्य॑ । न । वि॒मु॒ञ्चतीति॑ वि - मु॒ञ्चति॑ । यथा᳚ । अश्वः॑ । यु॒क्तः । अवि॑मुच्यमान॒ इत्यवि॑ - मु॒च्य॒मा॒नः॒ । क्षुद्ध्यन्न्॑ । प॒रा॒भव॒तीति॑ परा - भव॑ति । ए॒वम् । अ॒स्य॒ । अ॒ग्निः । परेति॑ । भ॒व॒ति॒ । तम् । प॒रा॒भव॑न्त॒मिति॑ परा - भव॑न्तम् । यज॑मानः । अनु॑ । परेति॑ । भ॒व॒ति॒ । सः । अ॒ग्निम् । चि॒त्वा । लू॒क्षः ।  47 ( 50) 

TS 5.5.10.7  
भ॒व॒ति॒ । इ॒मम् । स्तन᳚म् । ऊर्ज॑स्वन्तम् । ध॒य॒ । अ॒पाम् । इति॑ । आज्य॑स्य । पू॒र्णाम् । स्रुच᳚म् । जु॒हो॒ति॒ । ए॒षः । वै । अ॒ग्नेः । वि॒मो॒क इति॑ वि - मो॒कः । वि॒मुच्येति॑ वि - मुच्य॑ । ए॒व । अ॒स्मै॒ । अन्न᳚म् । अपीति॑ । द॒धा॒ति॒ । तस्मा᳚त् । आ॒हुः॒ । यः । च॒ । ए॒वम् । वेद॑ । यः । च॒ । न । सु॒धाय॒मिति॑ सु - धाय᳚म् । ह॒ । वै । वा॒जी । सुहि॑त॒ इति॒ सु - हि॒तः॒ । द॒धा॒ति॒ । इति॑ । अ॒ग्निः । वाव । वा॒जी । तम् । ए॒व । तत् । प्री॒णा॒ति॒ । सः । ए॒न॒म् । प्री॒तः । प्री॒णा॒ति॒ । वसी॑यान् । भ॒व॒ति॒ ( ) ।  ।  48 ( 50) 

TS 5.5.11.1  
इन्द्रा॑य । राज्ञे᳚ । सू॒क॒रः । वरु॑णाय । राज्ञे᳚ । कृष्णः॑ । य॒माय॑ । राज्ञे᳚ । ऋश्यः॑ । ऋ॒ष॒भाय॑ । राज्ञे᳚ । ग॒व॒यः । शा॒र्दू॒लाय॑ । राज्ञे᳚ । गौ॒रः । पु॒रु॒ष॒रा॒जायेति॑ पुरुष - रा॒जाय॑ । म॒र्कटः॑ । क्षि॒प्र॒श्ये॒नस्येति॑ क्षिप्र - श्ये॒नस्य॑ । वर्ति॑का । नील॑ङ्गोः । क्रिमिः॑ । सोम॑स्य । राज्ञः॑ । कु॒लु॒ङ्गः । सिन्धोः᳚ । शिꣳ॒॒शु॒मारः॑ । हि॒मव॑त॒ इति॑ हि॒म - व॒तः॒ । ह॒स्ती ।  ।  

TS 5.5.12.1  
म॒युः । प्रा॒जा॒प॒त्य इति॑ प्राजा - प॒त्यः । ऊ॒लः । हली᳚क्ष्णः । वृ॒ष॒दꣳ॒॒शः । ते । धा॒तुः । सर॑स्वत्यै । शारिः॑ । श्ये॒ता । पु॒रु॒ष॒वागिति॑ पुरुष-वाक् । सर॑स्वते । शुकः॑ । श्ये॒तः । पु॒रु॒ष॒वागिति॑ पुरुष-वाक् । आ॒र॒ण्यः । अ॒जः । न॒कु॒लः । शका᳚ । ते । पौ॒ष्णाः । वा॒चे । क्रौ॒ञ्चः ।  ।  50 ( 23) 

TS 5.5.13.1  
अ॒पाम् । नप्त्रे᳚ । ज॒षः । ना॒क्रः । मक॑रः । कु॒ली॒कयः॑ । ते । अकू॑पारस्य । वा॒चे । पै॒ङ्ग॒रा॒ज इति॑ पैङ्ग-रा॒जः । भगा॑य । कु॒षीत॑कः । आ॒ती । वा॒ह॒सः । दर्वि॑दा । ते । वा॒य॒व्याः᳚ । दि॒ग्भ्य इति॑ दिक्-भ्यः । च॒क्र॒वा॒कः ।  ।  51 ( 19) 

TS 5.5.14.1  
बला॑य । अ॒ज॒ग॒रः । आ॒खुः । सृ॒ज॒या । श॒यण्ड॑कः । ते । मै॒त्राः । मृ॒त्यवे᳚ । अ॒सि॒तः । म॒न्यवे᳚ । स्व॒ज इति॑ स्व - जः । कुं॒भी॒नस॒ इति॑ कुंभी - नसः॑ । पु॒ष्क॒र॒सा॒द इति॑ पुष्कर - सा॒दः । लो॒हि॒ता॒हिरिति॑ लोहित-अ॒हिः । ते । त्वा॒ष्ट्राः । प्र॒ति॒श्रुत्का॑या॒ इति॑ प्रति - श्रुत्का॑यै । वा॒ह॒सः ।  ।  52 ( 18) 

TS 5.5.15.1  
पु॒रु॒ष॒मृ॒ग इति॑ पुरुष - मृ॒गः । च॒न्द्रम॑से । गो॒धा । काल॑का । दा॒र्वा॒घा॒ट इति॑ दारु-आ॒घा॒तः । ते । वन॒स्पती॑नाम् । ए॒णी । अह्ने᳚ । कृष्णः॑ । रात्रि॑यै । पि॒कः । क्ष्विङ्का᳚ । नील॑शी॒र्ष्णीति॒ नील॑ - शी॒र्ष्णी॒ । ते । अ॒र्य॒म्णे । धा॒तुः । क॒त्क॒टः ।  ।  53 ( 18) 

TS 5.5.16.1  
सौ॒री । ब॒लाका᳚ । ऋश्यः॑ । म॒यूरः॑ । श्ये॒नः । ते । ग॒न्ध॒र्वाणा᳚म् । वसू॑नाम् । क॒पिञ्ज॑लः । रु॒द्राणा᳚म् । ति॒त्ति॒रिः । रो॒हित् । कु॒ण्डृ॒णाची᳚ । गो॒लत्ति॑का । ताः । अ॒फ्स॒रसा᳚म् । अर॑ण्याय । सृ॒म॒रः ।  ।  54 ( 18) 

TS 5.5.17.1  
पृ॒ष॒तः । वै॒श्व॒दे॒व इति॑ वैश्व - दे॒वः । पि॒त्वः । न्यङ्कुः॑ । कशः॑ । ते । अनु॑मत्या॒ इत्यनु॑ - म॒त्यै॒ । अ॒न्य॒वा॒प इत्य॑न्य - वा॒पः । अ॒र्द्ध॒मा॒साना॒मित्य॑र्द्ध - मा॒साना᳚म् । मा॒साम् । क॒श्यपः॑ । क्वयिः॑ । कु॒टरुः॑ । दा॒त्यौ॒हः । ते । सि॒नी॒वा॒ल्यै । बृह॒स्पत॑ये । शि॒त्पु॒टः ।  ।  55 ( 18) 

TS 5.5.18.1  
शका᳚ । भौ॒मी । पा॒न्त्रः । कशः॑ । मा॒न्थी॒लवः॑ । ते । पि॒तृ॒णाम् । ऋ॒तू॒नाम् । जह॑का । सं॒ॅव॒थ्स॒रायेति॑ सं-व॒थ्स॒राय॑ । लोपा᳚ । क॒पोतः॑ । उलू॑कः । श॒शः । ते । नै॒र्.॒ऋ॒ता इति॑ नैः - ऋ॒ताः । कृ॒क॒वाकुः॑ । सा॒वि॒त्रः ।  ।  56 ( 18) 

TS 5.5.19.1  
रुरुः॑ । रौ॒द्रः । कृ॒क॒ला॒सः । श॒कुनिः॑ । पिप्प॑का । ते । श॒र॒व्या॑यै । ह॒रि॒णः । मा॒रु॒तः । ब्रह्म॑णे । शा॒र्गः । त॒रक्षुः॑ । कृ॒ष्णः । श्वा । च॒तु॒र॒क्ष इति॑ चतुः - अ॒क्षः । ग॒र्द॒भः । ते । इ॒त॒र॒ज॒नाना॒मिती॑तर-ज॒नाना᳚म् । अ॒ग्नये᳚ । धूंक्ष्णा᳚ ।  ।  57 ( 20) 

TS 5.5.20.1  
अ॒ल॒जः । आ॒न्त॒रि॒क्षः । उ॒द्रः । म॒द्गुः । प्ल॒वः । ते । अ॒पाम् । अदि॑त्यै । हꣳ॒॒स॒साचि॒रिति॑ हꣳस - साचिः॑ । इ॒न्द्रा॒ण्यै । कीर्.शा᳚ । गृध्रः॑ । शि॒ति॒क॒क्षीति॑ शिति - क॒क्षी । वा॒र्द्ध्रा॒ण॒सः । ते । दि॒व्याः । द्या॒वा॒पृ॒थि॒व्येति॑ द्यावा - पृ॒थि॒व्या᳚ । श्वा॒विदिति॑ श्व - वित् ।  ।  58 ( 18) 

TS 5.5.21.1  
सु॒प॒र्ण इति॑ सु - प॒र्णः । पा॒र्ज॒न्यः । हꣳ॒॒सः । वृकः॑ । वृ॒ष॒दꣳ॒॒शः । ते । ऐ॒न्द्राः । अ॒पाम् । उ॒द्रः । अ॒र्य॒म्णे । लो॒पा॒शः । सिꣳ॒॒हः । न॒कु॒लः । व्या॒घ्रः । ते । म॒हे॒न्द्रायेति॑ महा - इ॒न्द्राय॑ । कामा॑य । पर॑स्वान् ।  ।  59 ( 18) 

TS 5.5.22.1  
आ॒ग्ने॒यः । कृ॒ष्णग्री॑व॒ इति॑ कृ॒ष्ण - ग्री॒वः॒ । सा॒र॒स्व॒ती । मे॒षी । ब॒भ्रुः । सौ॒म्यः । पौ॒ष्णः । श्या॒मः । शि॒ति॒पृ॒ष्ठ इति॑ शिति -पृ॒ष्ठः । बा॒र्.॒ह॒स्प॒त्यः । शि॒ल्पः । वै॒श्व॒दे॒व इति॑ वैश्व - दे॒वः । ऐ॒न्द्रः । अ॒रु॒णः । मा॒रु॒तः । क॒ल्माषः॑ । ऐ॒न्द्रा॒ग्न इत्यै᳚न्द्र - अ॒ग्नः । सꣳ॒॒हि॒त इति॑ सं - हि॒तः । अ॒धोरा॑म॒ इत्य॒धः - रा॒मः॒ । सा॒वि॒त्रः । वा॒रु॒णः । पेत्वः॑ ।  ।  60 ( 22) 

TS 5.5.23.1  
अश्वः॑ । तू॒प॒रः । गो॒मृ॒ग इति॑ गो - मृ॒गः । ते । प्रा॒जा॒प॒त्या इति॑ प्राजा - प॒त्याः । आ॒ग्ने॒यौ । कृ॒ष्णग्री॑वा॒विति॑ कृ॒ष्ण - ग्री॒वौ॒ । त्वा॒ष्ट्रौ । लो॒म॒श॒स॒क्थाविति॑ लोमश - स॒क्थौ । शि॒ति॒पृ॒ष्ठाविति॑ शिति - पृ॒ष्ठौ । बा॒र्.॒ह॒स्प॒त्यौ । धा॒त्रे । पृ॒षो॒द॒र इति॑ पृष - उ॒द॒रः । सौ॒र्यः । ब॒लक्षः॑ । पेत्वः॑ ।  ।  61 ( 16) 

TS 5.5.24.1  
अ॒ग्नये᳚ । अनी॑कवत॒ इत्यनी॑क-व॒ते॒ । रोहि॑ताञ्जि॒रिति॒ रोहि॑त-अ॒ञ्जिः॒ । अ॒न॒ड्वान् । अ॒धोरा॑मा॒वित्य॒धः - रा॒मौ॒ । सा॒वि॒त्रौ । पौ॒ष्णौ । र॒ज॒तना॑भी॒ इति॑ रज॒त - ना॒भी॒ । वै॒श्व॒दे॒वाविति॑ वैश्व-दे॒वौ । पि॒शङ्गौ᳚ । तू॒प॒रौ । मा॒रु॒तः । क॒ल्माषः॑ । आ॒ग्ने॒यः । कृ॒ष्णः । अ॒जः । सा॒र॒स्व॒ती । मे॒षी । वा॒रु॒णः । कृ॒ष्णः । एक॑शितिपा॒दित्येक॑-शि॒ति॒पा॒त् । पेत्वः॑ ।  ।  62 ( 22) 

5.6      पञ्चमकाण्डे षष्ठः प्रश्नः - उपानुवाक्याभिधानं
TS 5.6.1.1  
हिर॑ण्यवर्णा॒ इति॒ हिर॑ण्य - व॒र्णाः॒ । शुच॑यः । पा॒व॒काः । यासु॑ । जा॒तः । क॒श्यपः॑ । यासु॑ । इन्द्रः॑ ।  । अ॒ग्निम् । याः । गर्भ᳚म् । द॒धि॒रे । विरू॑पा॒ इति॒ वि - रू॒पाः॒ । ताः । नः॒ । आपः॑ । शम् । स्यो॒नाः । भ॒व॒न्तु॒ ।  । यासा᳚म् । राजा᳚ । वरु॑णः । याति॑ । मद्ध्ये᳚ । स॒त्या॒नृ॒ते इति॑ सत्य - अ॒नृ॒ते । अ॒व॒पश्य॒न्नित्य॑व - पश्यन्न्॑ । जना॑नाम् ।  । म॒धु॒श्चुत॒ इति॑ मधु - श्चुतः॑ । शुच॑यः । याः । पा॒व॒काः । ताः । नः॒ । आपः॑ । शम् । स्यो॒नाः । भ॒व॒न्तु॒ ।  । यासा᳚म् । दे॒वाः । दि॒वि । कृ॒ण्वन्ति॑ । भ॒क्षम् । याः । अ॒न्तरि॑क्षे । ब॒हु॒धेति॑ बहु - धा । भव॑न्ति ।  । याः । पृ॒थि॒वीम् । पय॑सा । उ॒न्दन्ति॑ ।  1 ( 50) 

TS 5.6.1.2  
शु॒क्राः । ताः । नः॒ । आपः॑ । शम् । स्यो॒नाः । भ॒व॒न्तु॒ ।  । शि॒वेन॑ । मा॒ । चक्षु॑षा । प॒श्य॒त॒ । आ॒पः॒ । शि॒वया᳚ । त॒नुवा᳚ । उपेति॑ । स्पृ॒श॒त॒ । त्वच᳚म् । मे॒ ।  । सर्वान्॑ । अ॒ग्नीन् । अ॒फ्सु॒षद॒ इत्य॑फ्सु - सदः॑ । हु॒वे॒ । वः॒ । मयि॑ । वर्चः॑ । बल᳚म् । ओजः॑ । नीति॑ । ध॒त्त॒ ।  । यत् । अ॒दः । सं॒प्र॒य॒तीरिति॑ सं - प्र॒य॒तीः । अहौ᳚ । अन॑दत । ह॒ते ।  । तस्मा᳚त् । एति॑ । न॒द्यः॑ । नाम॑ । स्थ॒ । ता । वः॒ । नामा॑नि । सि॒न्ध॒वः॒ ।  । यत् । प्रेषि॑ता॒ इति॒ प्र - इ॒षि॒ताः॒ । वरु॑णेन । ताः । शीभ᳚म् । स॒मव॑ल्ग॒तेति॑ सं - अव॑ल्गत ।  ।  2 ( 50) 

TS 5.6.1.3  
तत् । आ॒प्नो॒त् । इन्द्रः॑ । वः॒ । य॒तीः । तस्मा᳚त् । आपः॑ । अन्विति॑ । स्थ॒न॒ ।  । अ॒प॒का॒ममित्य॑प - का॒मम् । स्यन्द॑मानाः । अवी॑वरत । वः॒ । हिक᳚म् ।  । इन्द्रः॑ । वः॒ । शक्ति॑भि॒रिति॒ शक्ति॑-भिः॒ । दे॒वीः॒ । तस्मा᳚त् । वाः । नाम॑ । वः॒ । हि॒तम् ।  । एकः॑ । दे॒वः । अपीति॑ । अ॒ति॒ष्ठ॒त् । स्यन्द॑मानाः । य॒था॒व॒शमिति॑ यथा - व॒शम् ।  । उदिति॑ । आ॒नि॒षुः॒ । म॒हीः । इति॑ । तस्मा᳚त् । उ॒द॒कम् । उ॒च्य॒ते॒ ।  । आपः॑ । भ॒द्राः । घृ॒तम् । इत् । आपः॑ । आ॒सुः॒ । अ॒ग्नीषोमा॒वित्य॒ग्नी - सोमौ᳚ । बि॒भ्र॒ति॒ । आपः॑ । इत् । ताः ।  । ती॒व्रः । रसः॑ । म॒धु॒पृचा॒मिति॑ मधु-पृचा᳚म् ।  3 ( 50) 

TS 5.6.1.4  
अ॒र॒ङ्ग॒म इत्य॑रं - ग॒मः । एति॑ । मा॒ । प्रा॒णेनेति॑ प्र - अ॒नेन॑ । स॒ह । वर्च॑सा । ग॒न्न् ।  । आत् । इत् । प॒श्या॒मि॒ । उ॒त । वा॒ । शृ॒णो॒मि॒ । एति॑ । मा॒ । घोषः॑ । ग॒च्छ॒ति॒ । वाक् । नः॒ । आ॒सा॒म् ।  । मन्ये᳚ । भे॒जा॒नः । अ॒मृत॑स्य । तर्.हि॑ । हिर॑ण्यवर्णा॒ इति॒ हिर॑ण्य - व॒र्णाः॒ । अतृ॑पम् । य॒दा । वः॒ ।  । आपः॑ । हि । स्थ । म॒यो॒भुव॒ इति॑ मयः - भुवः॑ । ताः । नः॒ । ऊ॒र्जे । द॒धा॒त॒न॒ ।  । म॒हे । रणा॑य । चक्ष॑से ।  । यः । वः॒ । शि॒वत॑म॒ इति॑ शि॒व - त॒मः॒ । रसः॑ । तस्य॑ । भा॒ज॒य॒त॒ । इ॒ह । नः॒ ।  । उ॒श॒तीः । इ॒व॒ । मा॒तरः॑ ( ) ।  । तस्मै᳚ । अर᳚म् । ग॒मा॒म॒ । वः॒ । यस्य॑ । क्षया॑य । जिन्व॑थ ।  । आपः॑ । ज॒नय॑थ । च॒ । नः॒ ।  । दि॒वि । श्र॒य॒स्व॒ । अ॒न्तरि॑क्षे । य॒त॒स्व॒ । पृ॒थि॒व्या । समिति॑ । भ॒व॒ । ब्र॒ह्म॒व॒र्च॒समिति॑ ब्रह्म - व॒र्च॒सम् । अ॒सि॒ । ब्र॒ह्म॒व॒र्च॒सायेति॑ ब्रह्म - व॒र्च॒साय॑ । त्वा॒ ।  ।  

TS 5.6.2.1  
अ॒पाम् । ग्रहान्॑ । गृ॒ह्णा॒ति॒ । ए॒तत् । वाव । रा॒ज॒सूय॒मिति॑ राज - सूय᳚म् । यत् । ए॒ते । ग्रहाः᳚ । स॒वः । अ॒ग्निः । व॒रु॒ण॒स॒व इति॑ वरुण - स॒वः । रा॒ज॒सूय॒मिति॑ राज - सूय᳚म् । अ॒ग्नि॒स॒व इत्य॑ग्नि - स॒वः । चित्यः॑ । ताभ्या᳚म् । ए॒व । सू॒य॒ते॒ । अथो॒ इति॑ । उ॒भौ । ए॒व । लो॒कौ । अ॒भीति॑ । ज॒य॒ति॒ । यः । च॒ । रा॒ज॒सूये॒नेति॑ राज - सूये॑न । ई॒जा॒नस्य॑ । यः । च॒ । अ॒ग्नि॒चित॒ इत्य॑ग्नि-चितः॑ । आपः॑ । भ॒व॒न्ति॒ । आपः॑ । वै । अ॒ग्नेः । भ्रातृ॑व्याः । यत् । अ॒पः । अ॒ग्नेः । अ॒धस्ता᳚त् । उ॒प॒दधा॒तीत्यु॑प - दधा॑ति । भ्रातृ॑व्याभिभूत्या॒ इति॒ भ्रातृ॑व्य - अ॒भि॒भू॒त्यै॒ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । अ॒मृत᳚म् ।  5 ( 50) 

TS 5.6.2.2  
वै । आपः॑ । तस्मा᳚त् । अ॒द्भिरित्य॑त्-भिः । अव॑तान्त॒मित्यव॑-ता॒न्त॒म् । अ॒भीति॑ । सि॒ञ्च॒न्ति॒ । न । आर्ति᳚म् । एति॑ । ऋ॒च्छ॒ति॒ । सर्व᳚म् । आयुः॑ । ए॒ति॒ । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । यः । उ॒ । च॒ । ए॒नाः॒ । ए॒वम् । वेद॑ । अन्न᳚म् । वै । आपः॑ । प॒शवः॑ । आपः॑ । अन्न᳚म् । प॒शवः॑ । अ॒न्ना॒द इत्य॑न्न - अ॒दः । प॒शु॒मानिति॑ पशु - मान् । भ॒व॒ति॒ । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । यः । उ॒ । च॒ । ए॒नाः॒ । ए॒वम् । वेद॑ । द्वाद॑श । भ॒व॒न्ति॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । अ॒स्मै॒ ।  6 ( 50) 

TS 5.6.2.3  
अन्न᳚म् । अवेति॑ । रु॒न्धे॒ । पात्रा॑णि । भ॒व॒न्ति॒ । पात्रे᳚ । वै । अन्न᳚म् । अ॒द्य॒ते॒ । सयो॒नीति॒ स - यो॒नि॒ । ए॒व । अन्न᳚म् । अवेति॑ । रु॒न्धे॒ । एति॑ । द्वा॒द॒शात् । पुरु॑षात् । अन्न᳚म् । अ॒त्ति॒ । अथो॒ इति॑ । पात्रा᳚त् । न । छि॒द्य॒ते॒ । यस्य॑ । ए॒ताः । उ॒प॒धी॒यन्त॒ इत्यु॑प-धी॒यन्ते᳚ । यः । उ॒ । च॒ । ए॒नाः॒ । ए॒वम् । वेद॑ । कुं॒भाः । च॒ । कुं॒भीः । च॒ । मि॒थु॒नानि॑ । भ॒व॒न्ति॒ । मि॒थु॒नस्य॑ । प्रजा᳚त्या॒ इति॒ प्र - जा॒त्यै॒ । प्रेति॑ । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । मि॒थु॒नैः । जा॒य॒ते॒ । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । यः । उ॒ ।  7 ( 50) 

TS 5.6.2.4  
च॒ । ए॒नाः॒ । ए॒वम् । वेद॑ । शुक् । वै । अ॒ग्निः । सः । अ॒द्ध्व॒र्युम् । यज॑मानम् । प्र॒जा इति॑ प्र - जाः । शु॒चा । अ॒र्प॒य॒ति॒ । यत् । अ॒पः । उ॒प॒दधा॒तीत्यु॑प - दधा॑ति । शुच᳚म् । ए॒व । अ॒स्य॒ । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒द्ध्व॒र्युः । न । यज॑मानः । शाम्य॑न्ति । प्र॒जा इति॑ प्र - जाः । यत्र॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । अ॒पाम् । वै । ए॒तानि॑ । हृद॑यानि । यत् । ए॒ताः । आपः॑ । यत् । ए॒ताः । अ॒पः । उ॒प॒दधा॒तीत्यु॑प - दधा॑ति । दि॒व्याभिः॑ । ए॒व । ए॒नाः॒ । समिति॑ । सृ॒ज॒ति॒ । वर्.षु॑कः । प॒र्जन्यः॑ ।  8 ( 50) 

TS 5.6.2.5  
भ॒व॒ति॒ । यः । वै । ए॒तासा᳚म् । आ॒यत॑न॒मित्या᳚ - यत॑नम् । क्लृप्ति᳚म् । वेद॑ । आ॒यत॑नवा॒नित्या॒यत॑न - वा॒न् । भ॒व॒ति॒ । कल्प॑ते । अ॒स्मै॒ । अ॒नु॒सी॒तमित्य॑नु - सी॒तम् । उपेति॑ । द॒धा॒ति॒ । ए॒तत् । वै । आ॒सा॒म् । आ॒यत॑न॒मित्या᳚ - यत॑नम् । ए॒षा । क्लृप्तिः॑ । यः । ए॒वम् । वेद॑ । आ॒यत॑नवा॒नित्या॒यत॑न - वा॒न् । भ॒व॒ति॒ । कल्प॑ते । अ॒स्मै॒ । द्व॒न्द्वमिति॑ द्वं - द्वम् । अ॒न्याः । उपेति॑ । द॒धा॒ति॒ । चत॑स्रः । मद्ध्ये᳚ । धृत्यै᳚ । अन्न᳚म् । वै । इष्ट॑काः । ए॒तत् । खलु॑ । वै । सा॒क्षादिति॑ स-अ॒क्षात् । अन्न᳚म् । यत् । ए॒षः । च॒रुः । यत् । ए॒तम् । च॒रुम् । उ॒प॒दधा॒तीत्यु॑प - दधा॑ति । सा॒क्षादिति॑ स - अ॒क्षात् ।  9 ( 50) 

TS 5.6.2.6  
ए॒व । अ॒स्मै॒ । अन्न᳚म् । अवेति॑ । रु॒न्धे॒ । म॒द्ध्य॒तः । उपेति॑ । द॒धा॒ति॒ । म॒द्ध्य॒तः । ए॒व । अ॒स्मै॒ । अन्न᳚म् । द॒धा॒ति॒ । तस्मा᳚त् । म॒द्ध्य॒तः । अन्न᳚म् । अ॒द्य॒ते॒ । बा॒र्.॒ह॒स्प॒त्यः । भ॒व॒ति॒ । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑णा । ए॒व । अ॒स्मै॒ । अन्न᳚म् । अवेति॑ । रु॒न्धे॒ । ब्र॒ह्म॒व॒र्च॒समिति॑ ब्रह्म - व॒र्च॒सम् । अ॒सि॒ । ब्र॒ह्म॒व॒र्च॒सायेति॑ ब्रह्म - व॒र्च॒साय॑ । त्वा॒ । इति॑ । आ॒ह॒ । ते॒ज॒स्वी । ब्र॒ह्म॒व॒र्च॒सीति॑ ब्रह्म - व॒र्च॒सी । भ॒व॒ति॒ । यस्य॑ । ए॒षः । उ॒प॒धी॒यत॒ इत्यु॑प - धी॒यते᳚ । यः । उ॒ । च॒ । ए॒न॒म् । ए॒वम् । वेद॑ ।  ।  10 ( 47) 

TS 5.6.3.1  
भू॒ते॒ष्ट॒का इति॑ भूत - इ॒ष्ट॒काः । उपेति॑ । द॒धा॒ति॒ । अत्रा॒त्रेत्यत्र॑-अ॒त्र॒ । वै । मृ॒त्युः । जा॒य॒ते॒ । यत्र॑य॒त्रेति॒ यत्र॑-य॒त्र॒ । ए॒व । मृ॒त्युः । जाय॑ते । ततः॑ । ए॒व । ए॒न॒म् । अवेति॑ । य॒ज॒ते॒ । तस्मा᳚त् । अ॒ग्नि॒चिदित्य॑ग्नि - चित् । सर्व᳚म् । आयुः॑ । ए॒ति॒ । सर्वे᳚ । हि । अ॒स्य॒ । मृ॒त्यवः॑ । अवे᳚ष्टा॒ इत्यव॑ - इ॒ष्टाः॒ । तस्मा᳚त् । अ॒ग्नि॒चिदित्य॑ग्नि - चित् । न । अ॒भिच॑रित॒वा इत्य॒भि-च॒रि॒त॒वै । प्र॒त्यक् । ए॒न॒म् । अ॒भि॒चा॒र इत्य॑भि - चा॒रः । स्तृ॒णु॒ते॒ । सू॒यते᳚ । वै । ए॒षः । यः । अ॒ग्निम् । चि॒नु॒ते । दे॒व॒सु॒वामिति॑ देव - सु॒वाम् । ए॒तानि॑ । ह॒वीꣳषि॑ । भ॒व॒न्ति॒ । ए॒ताव॑न्तः । वै । दे॒वाना᳚म् । स॒वाः । ते । ए॒व ।  11 ( 50) 

TS 5.6.3.2  
अ॒स्मै॒ । स॒वान् । प्रेति॑ । य॒च्छ॒न्ति॒ । ते । ए॒न॒म् । सु॒व॒न्ते॒ । स॒वः । अ॒ग्निः । व॒रु॒ण॒स॒व इति॑ वरुण - स॒वः । रा॒ज॒सूय॒मिति॑ राज - सूय᳚म् । ब्र॒ह्म॒स॒व इति॑ ब्रह्म-स॒वः । चित्यः॑ । दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । इति॑ । आ॒ह॒ । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒व । ए॒न॒म् । ब्रह्म॑णा । दे॒वता॑भिः । अ॒भीति॑ । सि॒ञ्च॒ति॒ । अन्न॑स्यान्न॒स्येत्यन्न॑स्य - अ॒न्न॒स्य॒ । अ॒भीति॑ । सि॒ञ्च॒ति॒ । अन्न॑स्यान्न॒स्येत्यन्न॑स्य - अ॒न्न॒स्य॒ । अव॑रुद्ध्या॒ इत्यव॑ - रु॒द्ध्यै॒ । पु॒रस्ता᳚त् । प्र॒त्यञ्च᳚म् । अ॒भीति॑ । सि॒ञ्च॒ति॒ । पु॒रस्ता᳚त् । हि । प्र॒ती॒चीन᳚म् । अन्न᳚म् । अ॒द्यते᳚ । शी॒र्.॒ष॒तः । अ॒भीति॑ । सि॒ञ्च॒ति॒ । शी॒र्.॒ष॒तः । हि । अन्न᳚म् । अ॒द्यते᳚ । एति॑ । मुखा᳚त् । अ॒न्वव॑स्रावय॒तीत्य॑नु - अव॑स्रावयति ।  12 ( 50) 

TS 5.6.3.3  
मु॒ख॒तः । ए॒व । अ॒स्मै॒ । अ॒न्नाद्य॒मित्य॑न्न-अद्य᳚म् । द॒धा॒ति॒ । अ॒ग्नेः । त्वा॒ । साम्रा᳚ज्ये॒नेति॒ सां - रा॒ज्ये॒न॒ । अ॒भीति॑ । सि॒ञ्चा॒मि॒ । इति॑ । आ॒ह॒ । ए॒षः । वै । अ॒ग्नेः । स॒वः । तेन॑ । ए॒व । ए॒न॒म् । अ॒भीति॑ । सि॒ञ्च॒ति॒ । बृह॒स्पतेः᳚ । त्वा॒ । साम्रा᳚ज्ये॒नेति॒ सां-रा॒ज्ये॒न॒ । अ॒भीति॑ । सि॒ञ्चा॒मि॒ । इति॑ । आ॒ह॒ । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑णा । ए॒व । ए॒न॒म् । अ॒भीति॑ । सि॒ञ्च॒ति॒ । इन्द्र॑स्य । त्वा॒ । साम्रा᳚ज्ये॒नेति॒ सां - रा॒ज्ये॒न॒ । अ॒भीति॑ । सि॒ञ्चा॒मि॒ । इति॑ । आ॒ह॒ । इ॒न्द्रि॒यम् । ए॒व । अ॒स्मि॒न्न् । उ॒परि॑ष्टात् । द॒धा॒ति॒ । ए॒तत् ।  13 ( 50) 

TS 5.6.3.4  
वै । रा॒ज॒सूय॒स्येति॑ राज - सूय॑स्य । रू॒पम् । यः । ए॒वम् । वि॒द्वान् । अ॒ग्निम् । चि॒नु॒ते । उ॒भौ । ए॒व । लो॒कौ । अ॒भीति॑ । ज॒य॒ति॒ । यः । च॒ । रा॒ज॒सूये॒नेति॑ राज - सूये॑न । ई॒जा॒नस्य॑ । यः । च॒ । अ॒ग्नि॒चित॒ इत्य॑ग्नि - चितः॑ । इन्द्र॑स्य । सु॒षु॒वा॒णस्य॑ । द॒श॒धेति॑ दश - धा । इ॒न्द्रि॒यम् । वी॒र्य᳚म् । परेति॑ । अ॒प॒त॒त् । तत् । दे॒वाः । सौ॒त्रा॒म॒ण्या । समिति॑ । अ॒भ॒र॒न्न् । सू॒यते᳚ । वै । ए॒षः । यः । अ॒ग्निम् । चि॒नु॒ते । अ॒ग्निम् । चि॒त्वा । सौ॒त्रा॒म॒ण्या । य॒जे॒त॒ । इ॒न्द्रि॒यम् । ए॒व । वी॒र्य᳚म् । सं॒भृत्येति॑ सं - भृत्य॑ । आ॒त्मन्न् । ध॒त्ते॒ ।  ।  14 ( 48) 

TS 5.6.4.1  
स॒जूरिति॑ स - जूः । अब्दः॑ । अया॑वभि॒रित्यया॑व - भिः॒ । स॒जूरिति॑ स - जूः । उ॒षाः । अरु॑णीभिः । स॒जूरिति॑ स - जूः । सूर्यः॑ । एत॑शेन । स॒जोषा॒विति॑ स - जोषौ᳚ । अ॒श्विना᳚ । दꣳसो॑भि॒रिति॒ दꣳसः॑ - भिः॒ । स॒जूरिति॑ स-जूः । अ॒ग्निः । वै॒श्वा॒न॒रः । इडा॑भिः । घृ॒तेन॑ । स्वाहा᳚ । सं॒ॅव॒थ्स॒र इति॑ सं-व॒थ्स॒रः । वै । अब्दः॑ । मासाः᳚ । अया॑वाः । उ॒षाः । अरु॑णी । सूर्यः॑ । एत॑शः । इ॒मे इति॑ । अ॒श्विना᳚ । सं॒ॅव॒थ्स॒र इति॑ सं - व॒थ्स॒रः । अ॒ग्निः । वै॒श्वा॒न॒रः । प॒शवः॑ । इडा᳚ । प॒शवः॑ । घृ॒तम् । सं॒ॅव॒थ्स॒रमिति॑ सं - व॒थ्स॒रम् । प॒शवः॑ । अनु॑ । प्रेति॑ । जा॒य॒न्ते॒ । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । अ॒स्मै॒ । प॒शून् । प्रेति॑ । ज॒न॒य॒ति॒ । द॒र्भ॒स्तं॒ब इति॑ दर्भ - स्तं॒बे । जु॒हो॒ति॒ । यत् ।  15 ( 50) 

TS 5.6.4.2  
वै । अ॒स्याः । अ॒मृत᳚म् । यत् । वी॒र्य᳚म् । तत् । द॒र्भाः । तस्मिन्न्॑ । जु॒हो॒ति॒ । प्रेति॑ । ए॒व । जा॒य॒ते॒ । अ॒न्ना॒द इत्य॑न्न - अ॒दः । भ॒व॒ति॒ । यस्य॑ । ए॒वम् । जुह्व॑ति । ए॒ताः । वै । दे॒वताः᳚ । अ॒ग्नेः । पु॒रस्ता᳚द्भागा॒ इति॑ पु॒रस्ता᳚त् - भा॒गाः॒ । ताः । ए॒व । प्री॒णा॒ति॒ । अथो॒ इति॑ । चक्षुः॑ । ए॒व । अ॒ग्नेः । पु॒रस्ता᳚त् । प्रतीति॑ । द॒धा॒ति॒ । अन॑न्धः । भ॒व॒ति॒ । यः । ए॒वम् । वेद॑ । आपः॑ । वै । इ॒दम् । अग्रे᳚ । स॒लि॒लम् । आ॒सी॒त् । सः । प्र॒जाप॑ति॒रिति॑ प्र॒जा - प॒तिः॒ । पु॒ष्क॒र॒प॒र्ण इति॑ पुष्कर - प॒र्णे । वातः॑ । भू॒तः । अ॒ले॒ला॒य॒त् । सः ।  16 ( 50) 

TS 5.6.4.3  
प्र॒ति॒ष्ठामिति॑ प्रति - स्थाम् । न । अ॒वि॒न्द॒त॒ । सः । ए॒तत् । अ॒पाम् । कु॒लाय᳚म् । अ॒प॒श्य॒त् । तस्मिन्न्॑ । अ॒ग्निम् । अ॒चि॒नु॒त॒ । तत् । इ॒यम् । अ॒भ॒व॒त् । ततः॑ । वै । सः । प्रतीति॑ । अ॒ति॒ष्ठ॒त् । याम् । पु॒रस्ता᳚त् । उ॒पाद॑धा॒दित्यु॑प - अद॑धात् । तत् । शिरः॑ । अ॒भ॒व॒त् । सा । प्राची᳚ । दिक् । याम् । द॒क्षि॒ण॒तः । उ॒पाद॑धा॒दित्यु॑प - अद॑धात् । सः । दक्षि॑णः । प॒क्षः । अ॒भ॒व॒त् । सा । द॒क्षि॒णा । दिक् । याम् । प॒श्चात् । उ॒पाद॑धा॒दित्यु॑प-अद॑धात् । तत् । पुच्छ᳚म् । अ॒भ॒व॒त् । सा । प्र॒तीची᳚ । दिक् । याम् । उ॒त्त॒र॒त इत्यु॑त् - त॒र॒तः । उ॒पाद॑धा॒दित्यु॑प - अद॑धात् ।  17 ( 50) 

TS 5.6.4.4  
सः । उत्त॑र॒ इत्युत् - त॒रः॒ । प॒क्षः । अ॒भ॒व॒त् । सा । उदी॑ची । दिक् । याम् । उ॒परि॑ष्टात् । उ॒पाद॑धा॒दित्यु॑प - अद॑धात् । तत् । पृ॒ष्ठम् । अ॒भ॒व॒त् । सा । ऊ॒र्द्ध्वा । दिक् । इ॒यम् । वै । अ॒ग्निः । पञ्चे᳚ष्टक॒ इति॒ पञ्च॑-इ॒ष्ट॒कः॒ । तस्मा᳚त् । यत् । अ॒स्याम् । खन॑न्ति । अ॒भीति॑ । इष्ट॑काम् । तृ॒न्दन्ति॑ । अ॒भीति॑ । शर्क॑राम् । सर्वा᳚ । वै । इ॒यम् । वयो᳚भ्य॒ इति॒ वयः॑ - भ्यः॒ । नक्त᳚म् । दृ॒शे । दी॒प्य॒ते॒ । तस्मा᳚त् । इ॒माम् । वयाꣳ॑सि । नक्त᳚म् । न । अधीति॑ । आ॒स॒ते॒ । यः । ए॒वम् । वि॒द्वान् । अ॒ग्निम् । चि॒नु॒ते । प्रतीति॑ । ए॒व ।  18 ( 50) 

TS 5.6.4.5  
ति॒ष्ठ॒ति॒ । अ॒भीति॑ । दिशः॑ । ज॒य॒ति॒ । आ॒ग्ने॒यः । वै । ब्रा॒ह्म॒णः । तस्मा᳚त् । ब्रा॒ह्म॒णाय॑ । सर्वा॑सु । दि॒क्षु । अर्द्धु॑कम् । स्वाम् । ए॒व । तत् । दिश᳚म् । अन्विति॑ । ए॒ति॒ । अ॒पाम् । वै । अ॒ग्निः । कु॒लाय᳚म् । तस्मा᳚त् । आपः॑ । अ॒ग्निम् । हारु॑काः । स्वाम् । ए॒व । तत् । योनि᳚म् । प्रेति॑ । वि॒श॒न्ति॒ ।  ।  19 ( 32) 

TS 5.6.5.1  
सं॒ॅव॒थ्स॒रमिति॑ सं - व॒थ्स॒रम् । उख्य᳚म् । भृ॒त्वा । द्वि॒तीये᳚ । सं॒ॅव॒थ्स॒र इति॑ सं - व॒थ्स॒रे । आ॒ग्ने॒यम् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । वै॒श्व॒दे॒वमिति॑ वैश्व - दे॒वम् । द्वाद॑शकपाल॒मिति॒ द्वाद॑श - क॒पा॒ल॒म् । बा॒र्.॒ह॒स्प॒त्यम् । च॒रुम् । वै॒ष्ण॒वम् । त्रि॒क॒पा॒लमिति॑ त्रि - क॒पा॒लम् । तृ॒तीये᳚ । सं॒ॅव॒थ्स॒र इति॑ सं - व॒थ्स॒रे । अ॒भि॒जितेत्य॑भि - जिता᳚ । य॒जे॒त॒ । यत् । अ॒ष्टाक॑पाल॒ इत्य॒ष्टा - क॒पा॒लः॒ । भव॑ति । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । आ॒ग्ने॒यम् । गा॒य॒त्रम् । प्रा॒त॒स्स॒व॒नमिति॑ प्रातः - स॒व॒नम् । प्रा॒त॒स्स॒व॒नमिति॑ प्रातः-स॒व॒नम् । ए॒व । तेन॑ । दा॒धा॒र॒ । गा॒य॒त्रीम् । छन्दः॑ । यत् । एका॑दशकपाल॒ इत्येका॑दश - क॒पा॒लः॒ । भव॑ति । एका॑दशाक्ष॒रेत्येका॑दश - अ॒क्ष॒रा॒ । त्रि॒ष्टुक् । ऐ॒न्द्रम् । त्रैष्टु॑भम् । माद्ध्य॑न्दिनम् । सव॑नम् । माद्ध्य॑न्दिनम् । ए॒व । सव॑नम् । तेन॑ । दा॒धा॒र॒ । त्रि॒ष्टुभ᳚म् ।  20 ( 50) 

TS 5.6.5.2  
छन्दः॑ । यत् । द्वाद॑शकपाल॒ इति॒ द्वाद॑श - क॒पा॒लः॒ । भव॑ति । द्वाद॑शाक्ष॒रेति॒ द्वाद॑श-अ॒क्ष॒रा॒ । जग॑ती । वै॒श्व॒दे॒वमिति॑ वैश्व - दे॒वम् । जाग॑तम् । तृ॒ती॒य॒स॒व॒नमिति॑ तृतीय - स॒व॒नम् । तृ॒ती॒य॒स॒व॒नमिति॑ तृतीय - स॒व॒नम् । ए॒व । तेन॑ । दा॒धा॒र॒ । जग॑तीम् । छन्दः॑ । यत् । बा॒र्.॒ह॒स्प॒त्यः । च॒रुः । भव॑ति । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑ । ए॒व । तेन॑ । दा॒धा॒र॒ । यत् । वै॒ष्ण॒वः । त्रि॒क॒पा॒ल इति॑ त्रि - क॒पा॒लः । भव॑ति । य॒ज्ञः । वै । विष्णुः॑ । य॒ज्ञम् । ए॒व । तेन॑ । दा॒धा॒र॒ । यत् । तृ॒तीये᳚ । सं॒ॅव॒थ्स॒र इति॑ सं - व॒थ्स॒रे । अ॒भि॒जितेत्य॑भि - जिता᳚ । यज॑ते । अ॒भिजि॑त्या॒ इत्य॒भि - जि॒त्यै॒ । यत् । सं॒ॅव॒थ्स॒रमिति॑ सं - व॒थ्स॒रम् । उख्य᳚म् । बि॒भर्ति॑ । इ॒मम् । ए॒व ।  21 ( 50) 

TS 5.6.5.3  
तेन॑ । लो॒कम् । स्पृ॒णो॒ति॒ । यत् । द्वि॒तीये᳚ । सं॒ॅव॒थ्स॒र इति॑ सं - व॒थ्स॒रे । अ॒ग्निम् । चि॒नु॒ते । अ॒न्तरि॑क्षम् । ए॒व । तेन॑ । स्पृ॒णो॒ति॒ । यत् । तृ॒तीये᳚ । सं॒ॅव॒थ्स॒र इति॑ सं - व॒थ्स॒रे । यज॑ते । अ॒मुम् । ए॒व । तेन॑ । लो॒कम् । स्पृ॒णो॒ति॒ । ए॒तम् । वै । परः॑ । आ॒ट्णा॒रः । क॒क्षीवा॒निति॑ क॒क्षी - वा॒न् । औ॒शि॒जः । वी॒तह॑व्य॒ इति॑ वी॒त - ह॒व्यः॒ । श्रा॒य॒सः । त्र॒सद॑स्युः । पौ॒रु॒कु॒थ्स्य इति॑ पौरु - कु॒थ्स्यः । प्र॒जाका॑मा॒ इति॑ प्र॒जा-का॒माः॒ । अ॒चि॒न्व॒त॒ । ततः॑ । वै । ते । स॒हस्रꣳ॑सहस्र॒मिति॑ स॒हस्रं᳚ - स॒ह॒स्र॒म् । पु॒त्रान् । अ॒वि॒न्द॒न्त॒ । प्रथ॑ते । प्र॒जयेति॑ प्र - जया᳚ । प॒शुभि॒रिति॑ प॒शु-भिः॒ । ताम् । मात्रा᳚म् । आ॒प्नो॒ति॒ । याम् । ते । अग॑च्छन्न् । यः । ए॒वम् ( ) । वि॒द्वान् । ए॒तम् । अ॒ग्निम् । चि॒नु॒ते ।  ।  22 ( 54) 

TS 5.6.6.1  
प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒चि॒नु॒त॒ । सः । क्षु॒रप॑वि॒रिति॑ क्षु॒र - प॒विः॒ । भू॒त्वा । अ॒ति॒ष्ठ॒त् । तम् । दे॒वाः । बिभ्य॑तः । न । उपेति॑ । आ॒य॒न्न् । ते । छन्दो॑भि॒रिति॒ छन्दः॑ - भिः॒ । आ॒त्मान᳚म् । छा॒द॒यि॒त्वा । उपेति॑ । आ॒य॒न्न् । तत् । छन्द॑साम् । छ॒न्द॒स्त्वमिति॑ छन्दः - त्वम् । ब्रह्म॑ । वै । छन्दाꣳ॑सि । ब्रह्म॑णः । ए॒तत् । रू॒पम् । यत् । कृ॒ष्णा॒जि॒नमिति॑ कृष्ण - अ॒जि॒नम् । कार्ष्णी॒ इति॑ । उ॒पा॒नहौ᳚ । उपेति॑ । मु॒ञ्च॒ते॒ । छन्दो॑भि॒रिति॒ छन्दः॑ - भिः॒ । ए॒व । आ॒त्मान᳚म् । छा॒द॒यि॒त्वा । अ॒ग्निम् । उपेति॑ । च॒र॒ति॒ । आ॒त्मनः॑ । अहिꣳ॑सायै । दे॒व॒नि॒धिरिति॑ देव - नि॒धिः । वै । ए॒षः । नीति॑ । धी॒य॒ते॒ । यत् । अ॒ग्निः ।  23 ( 50) 

TS 5.6.6.2  
अ॒न्ये । वा॒ । वै । नि॒धिमिति॑ नि - धिम् । अगु॑प्तम् । वि॒न्दन्ति॑ । न । वा॒ । प्रति॑ । प्रेति॑ । जा॒ना॒ति॒ । उ॒खाम् । एति॑ । क्रा॒म॒ति॒ । आ॒त्मान᳚म् । ए॒व । अ॒धि॒पामित्य॑धि - पाम् । कु॒रु॒ते॒ । गुप्त्यै᳚ । अथो॒ इति॑ । खलु॑ । आ॒हुः॒ । न । आ॒क्रम्येत्या᳚ - क्रम्या᳚ । इति॑ । नै॒र्.॒ऋ॒तीति॑ नैः-ऋ॒ती । उ॒खा । यत् । आ॒क्रामे॒दित्या᳚ - क्रामे᳚त् । निर्.ऋ॑त्या॒ इति॒ निः-ऋ॒त्यै॒ । आ॒त्मान᳚म् । अपीति॑ । द॒द्ध्या॒त् । तस्मा᳚त् । न । आ॒क्रम्येत्या᳚-क्रम्या᳚ । पु॒रु॒ष॒शी॒र्॒.षमिति॑ पुरुष - शी॒र्॒.षम् । उपेति॑ । द॒धा॒ति॒ । गुप्त्यै᳚ । अथो॒ इति॑ । यथा᳚ । ब्रू॒यात् । ए॒तत् । मे॒ । गो॒पा॒य॒ । इति॑ । ता॒दृक् । ए॒व । तत् ।  24 ( 50) 

TS 5.6.6.3  
प्र॒जाप॑ति॒रिति॑ प्र॒जा - प॒तिः॒ । वै । अथ॑र्वा । अ॒ग्निः । ए॒व । द॒द्ध्यङ् । आ॒थ॒र्व॒णः । तस्य॑ । इष्ट॑काः । अ॒स्थानि॑ । ए॒तम् । ह॒ । वाव । तत् । ऋषिः॑ । अ॒भ्यनू॑वा॒चेत्य॑भि - अनू॑वाच । इन्द्रः॑ । द॒धी॒चः । अ॒स्थभि॒रित्य॒स्थ - भिः॒ । इति॑ । यत् । इष्ट॑काभिः । अ॒ग्निम् । चि॒नोति॑ । सात्मा॑न॒मिति॒ स - आ॒त्मा॒न॒म् । ए॒व । अ॒ग्निम् । चि॒नु॒ते॒ । सात्मेति॒ स - आ॒त्मा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ । शरी॑रम् । वै । ए॒तत् । अ॒ग्नेः । यत् । चित्यः॑ । आ॒त्मा । वै॒श्वा॒न॒रः । यत् । चि॒ते । वै॒श्वा॒न॒रम् । जु॒होति॑ । शरी॑रम् । ए॒व । सꣳ॒॒स्कृत्य॑ ।  25 ( 50) 

TS 5.6.6.4  
अ॒भ्यारो॑ह॒तीत्य॑भि - आरो॑हति । शरी॑रम् । वै । ए॒तत् । यज॑मानः । समिति॑ । कु॒रु॒ते॒ । यत् । अ॒ग्निम् । चि॒नु॒ते । यत् । चि॒ते । वै॒श्वा॒न॒रम् । जु॒होति॑ । शरी॑रम् । ए॒व । सꣳ॒॒स्कृत्य॑ । आ॒त्मना᳚ । अ॒भ्यारो॑ह॒तीत्य॑भि -आरो॑हति । तस्मा᳚त् । तस्य॑ । न । अवेति॑ । द्य॒न्ति॒ । जीवन्न्॑ । ए॒व । दे॒वान् । अपीति॑ । ए॒ति॒ । वै॒श्वा॒न॒र्या । ऋ॒चा । पुरी॑षम् । उपेति॑ । द॒धा॒ति॒ । इ॒यम् । वै । अ॒ग्निः । वै॒श्वा॒न॒रः । तस्य॑ । ए॒षा । चितिः॑ । यत् । पुरी॑षम् । अ॒ग्निम् । ए॒व । वै॒श्वा॒न॒रम् । चि॒नु॒ते॒ । ए॒षा । वै । अ॒ग्नेः ( ) । प्रि॒या । त॒नूः । यत् । वै॒श्वा॒न॒रः । प्रि॒याम् । ए॒व । अ॒स्य॒ । त॒नुव᳚म् । अवेति॑ । रु॒न्धे॒ ।  ।  26 ( 60) 

TS 5.6.7.1  
अ॒ग्नेः । वै । दी॒क्षया᳚ । दे॒वाः । वि॒राज॒मिति॑ वि-राज᳚म् । आ॒प्नु॒व॒न्न् । ति॒स्रः । रात्रीः᳚ । दी॒क्षि॒तः । स्या॒त् । त्रि॒पदेति॑ त्रि - पदा᳚ । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । षट् । रात्रीः᳚ । दी॒क्षि॒तः । स्या॒त् । षट् । वै । ऋ॒तवः॑ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । वि॒राडिति॑ वि-राट् । वि॒राज॒मिति॑ वि - राज᳚म् । आ॒प्नो॒ति॒ । दश॑ । रात्रीः᳚ । दी॒क्षि॒तः । स्या॒त् । दशा᳚क्ष॒रेति॒ दश॑ - अ॒क्ष॒रा॒ । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । द्वाद॑श । रात्रीः᳚ । दी॒क्षि॒तः । स्या॒त् । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । त्रयो॑द॒शेति॒ त्रयः॑ - द॒श॒ । रात्रीः᳚ । दी॒क्षि॒तः । स्या॒त् । त्रयो॑द॒शेति॒ त्रयः॑ - द॒श॒ ।  27 ( 50) 

TS 5.6.7.2  
मासाः᳚ । सं॒ॅव॒थ्स॒र इति॑ सं-व॒थ्स॒रः । सं॒ॅव॒थ्स॒र इति॑ सं-व॒थ्स॒रः । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । पञ्च॑द॒शेति॒ पञ्च॑ - द॒श॒ । रात्रीः᳚ । दी॒क्षि॒तः । स्या॒त् । पञ्च॑द॒शेति॒ पञ्च॑ - द॒श॒ । वै । अ॒र्द्ध॒मा॒सस्येत्य॒॑र्द्ध - मा॒सस्य॑ । रात्र॑यः । अ॒र्द्ध॒मा॒स॒श इत्य॑र्द्धमास - शः । सं॒ॅव॒थ्स॒र इति॑ सं - व॒थ्स॒रः । आ॒प्य॒ते॒ । सं॒ॅव॒थ्स॒र इति॑ सं - व॒थ्स॒रः । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । स॒प्तद॒शेति॑ स॒प्त - द॒श॒ । रात्रीः᳚ । दी॒क्षि॒तः । स्या॒त् । द्वाद॑श । मासाः᳚ । पञ्च॑ । ऋ॒तवः॑ । सः । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । चतु॑र्विꣳशति॒मिति॒ चतुः॑ - विꣳ॒॒श॒ति॒म् । रात्रीः᳚ । दी॒क्षि॒तः । स्या॒त् । चतु॑र्विꣳशति॒रिति॒ चतुः॑ - विꣳ॒॒श॒तिः॒ । अ॒र्द्ध॒मा॒सा इत्य॑र्द्ध-मा॒साः । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । त्रिꣳ॒॒शत᳚म् । रात्रीः᳚ । दी॒क्षि॒तः । स्या॒त् ।  28 ( 50) 

TS 5.6.7.3  
त्रिꣳ॒॒शद॑क्ष॒रेति॑ त्रिꣳ॒॒शत् - अ॒क्ष॒रा॒ । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । मास᳚म् । दी॒क्षि॒तः । स्या॒त् । यः । मासः॑ । सः । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । वि॒राडिति॑ वि - राट् । वि॒राज॒मिति॑ वि - राज᳚म् । आ॒प्नो॒ति॒ । च॒तुरः॑ । मा॒सः । दी॒क्षि॒तः । स्या॒त् । च॒तुरः॑ । वै । ए॒तम् । मा॒सः । वस॑वः । अ॒बि॒भ॒रुः॒ । ते । पृ॒थि॒वीम् । एति॑ । अ॒ज॒य॒न्न् । गा॒य॒त्रीम् । छन्दः॑ । अ॒ष्टौ । रु॒द्राः । ते । अ॒न्तरि॑क्षम् । एति॑ । अ॒ज॒य॒न्न् । त्रि॒ष्टुभ᳚म् । छन्दः॑ । द्वाद॑श । आ॒दि॒त्याः । ते । दिव᳚म् । एति॑ । अ॒ज॒य॒न्न् । जग॑तीम् । छन्दः॑ । ततः॑ । वै । ते ( ) । व्या॒वृत॒मिति॑ वि - आ॒वृत᳚म् । अ॒ग॒च्छ॒न्न् । श्रैष्ठ्य᳚म् । दे॒वाना᳚म् । तस्मा᳚त् । द्वाद॑श । मा॒सः । भृ॒त्वा । अ॒ग्निम् । चि॒न्वी॒त॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । अ॒ग्निः । चित्यः॑ । तस्य॑ । अ॒हो॒रा॒त्राणीत्य॑हः - रा॒त्राणि॑ । इष्ट॑काः । आ॒प्तेष्ट॑क॒मित्या॒प्त-इ॒ष्ट॒क॒म् । ए॒न॒म् । चि॒नु॒ते॒ । अथो॒ इति॑ । व्या॒वृत॒मिति॑ वि - आ॒वृत᳚म् । ए॒व । ग॒च्छ॒ति॒ । श्रैष्ठ्य᳚म् । स॒मा॒नाना᳚म् ।  ।  29 ( 78) 

TS 5.6.8.1  
सु॒व॒र्गायेति॑ सुवः - गाय॑ । वै । ए॒षः । लो॒काय॑ । ची॒य॒ते॒ । यत् । अ॒ग्निः । तम् । यत् । न । अ॒न्वा॒रोहे॒दित्य॑नु - आ॒रोहे᳚त् । सु॒व॒र्गादिति॑ सुवः-गात् । लो॒कात् । यज॑मानः । ही॒ये॒त॒ । पृ॒थि॒वीम् । एति॑ । अ॒क्र॒मि॒ष॒म् । प्रा॒ण इति॑ प्र - अ॒नः । मा॒ । मा । हा॒सी॒त् । अ॒न्तरि॑क्षम् । एति॑ । अ॒क्र॒मि॒ष॒म् । प्र॒जेति॑ प्र - जा । मा॒ । मा । हा॒सी॒त् । दिव᳚म् । एति॑ । अ॒क्र॒मि॒ष॒म् । सुवः॑ । अ॒ग॒न्म॒ । इति॑ । आ॒ह॒ । ए॒षः । वै । अ॒ग्नेः । अ॒न्वा॒रो॒ह इत्य॑नु-आ॒रो॒हः । तेन॑ । ए॒व । ए॒न॒म् । अ॒न्वारो॑ह॒तीत्य॑नु - आरो॑हति । सु॒व॒र्गस्येति॑ सुवः - गस्य॑ । लो॒कस्य॑ । सम॑ष्ट्या॒ इति॒ सं - अ॒ष्ट्यै॒ । यत् । प॒क्षस॑म्मिता॒मिति॑ प॒क्ष - स॒म्मि॒ता॒म् । मि॒नु॒यात् ।  30 ( 50) 

TS 5.6.8.2  
कनी॑याꣳसम् । य॒ज्ञ॒क्र॒तुमिति॑ यज्ञ - क्र॒तुम् । उपेति॑ । इ॒या॒त् । पापी॑यसी । अ॒स्य॒ । आ॒त्मनः॑ । प्र॒जेति॑ प्र - जा । स्या॒त् । वेदि॑सम्मिता॒मिति॒ वेदि॑ - स॒म्मि॒ता॒म् । मि॒नो॒ति॒ । ज्यायाꣳ॑सम् । ए॒व । य॒ज्ञ॒क्र॒तुमिति॑ यज्ञ - क्र॒तुम् । उपेति॑ । ए॒ति॒ । न । अ॒स्य॒ । आ॒त्मनः॑ । पापी॑यसी । प्र॒जेति॑ प्र - जा । भ॒व॒ति॒ । सा॒ह॒स्रम् । चि॒न्वी॒त॒ । प्र॒थ॒मम् । चि॒न्वा॒नः । स॒हस्र॑सम्मित॒ इति॑ स॒हस्र॑ - स॒म्मि॒तः॒ । वै । अ॒यम् । लो॒कः । इ॒मम् । ए॒व । लो॒कम् । अ॒भीति॑ । ज॒य॒ति॒ । द्विषा॑हस्र॒मिति॒ द्वि - सा॒ह॒स्र॒म् । चि॒न्वी॒त॒ । द्वि॒तीय᳚म् । चि॒न्वा॒नः । द्विषा॑हस्र॒मिति॒ द्वि - सा॒ह॒स्र॒म् । वै । अ॒न्तरि॑क्षम् । अ॒न्तरि॑क्षम् । ए॒व । अ॒भीति॑ । ज॒य॒ति॒ । त्रिषा॑हस्र॒मिति॒ त्रि - सा॒ह॒स्र॒म् । चि॒न्वी॒त॒ । तृ॒तीय᳚म् । चि॒न्वा॒नः ।  31 ( 50) 

TS 5.6.8.3  
त्रिषा॑हस्र॒ इति॒ त्रि - सा॒ह॒स्रः॒ । वै । अ॒सौ । लो॒कः । अ॒मुम् । ए॒व । लो॒कम् । अ॒भीति॑ । ज॒य॒ति॒ । जा॒नु॒द॒घ्नमिति॑ जानु - द॒घ्नम् । चि॒न्वी॒त॒ । प्र॒थ॒मम् । चि॒न्वा॒नः । गा॒य॒त्रि॒या । ए॒व । इ॒मम् । लो॒कम् । अ॒भ्यारो॑ह॒तीत्य॑भि - आरो॑हति । ना॒भि॒द॒घ्नमिति॑ नाभि - द॒घ्नम् । चि॒न्वी॒त॒ । द्वि॒तीय᳚म् । चि॒न्वा॒नः । त्रि॒ष्टुभा᳚ । ए॒व । अ॒न्तरि॑क्षम् । अ॒भ्यारो॑ह॒तीत्य॑भि - आरो॑हति । ग्री॒व॒द॒घ्नमिति॑ ग्रीव - द॒घ्नम् । चि॒न्वी॒त॒ । तृ॒तीय᳚म् । चि॒न्वा॒नः । जग॑त्या । ए॒व । अ॒मुम् । लो॒कम् । अ॒भ्यारो॑ह॒तीत्य॑भि - आरो॑हति । न । अ॒ग्निम् । चि॒त्वा । रा॒माम् । उपेति॑ । इ॒या॒त् । अ॒यो॒नौ । रेतः॑ । धा॒स्या॒मि॒ । इति॑ । न । द्वि॒तीय᳚म् । चि॒त्वा । अ॒न्यस्य॑ । स्त्रिय᳚म् ।  32 ( 50) 

TS 5.6.8.4  
उपेति॑ । इ॒या॒त् । न । तृ॒तीय᳚म् । चि॒त्वा । काम् । च॒न । उपेति॑ । इ॒या॒त् । रेतः॑ । वै । ए॒तत् । नीति॑ । ध॒त्ते॒ । यत् । अ॒ग्निम् । चि॒नु॒ते । यत् । उ॒पे॒यादित्यु॑प - इ॒यात् । रेत॑सा । वीति॑ । ऋ॒द्ध्ये॒त॒ । अथो॒ इति॑ । खलु॑ । आ॒हुः॒ । अ॒प्र॒ज॒स्यमित्य॑प्र-ज॒स्यम् । तत् । यत् । न । उ॒पे॒यादित्यु॑प - इ॒यात् । इति॑ । यत् । रे॒त॒स्सिचा॒विति॑ रेतः - सिचौ᳚ । उ॒प॒दधा॒तीत्यु॑प - दधा॑ति । ते इति॑ । ए॒व । यज॑मानस्य । रेतः॑ । बि॒भृ॒तः॒ । तस्मा᳚त् । उपेति॑ । इ॒या॒त् । रेत॑सः । अस्क॑न्दाय । त्रीणि॑ । वाव । रेताꣳ॑सि । पि॒ता । पु॒त्रः । पौत्रः॑ ।  33 ( 50) 

TS 5.6.8.5  
यत् । द्वे इति॑ । रे॒त॒स्सिचा॒विति॑ रेतः-सिचौ᳚ । उ॒प॒द॒द्ध्यादित्यु॑प-द॒ध्यात् । रेतः॑ । अ॒स्य॒ । वीति॑ । छि॒न्द्या॒त् । ति॒स्रः । उपेति॑ । द॒धा॒ति॒ । रेत॑सः । सन्त॑त्या॒ इति॒ सं - त॒त्यै॒ । इ॒यम् । वाव । प्र॒थ॒मा । रे॒त॒स्सिगिति॑ रेतः - सिक् । वाक् । वै । इ॒यम् । तस्मा᳚त् । पश्य॑न्ति । इ॒माम् । पश्य॑न्ति । वाच᳚म् । वद॑न्तीम् । अ॒न्तरि॑क्षम् । द्वि॒तीया᳚ । प्रा॒ण इति॑ प्र - अ॒नः । वै । अ॒न्तरि॑क्षम् । तस्मा᳚त् । न । अ॒न्तरि॑क्षम् । पश्य॑न्ति । न । प्रा॒णमिति॑ प्र - अ॒नम् । अ॒सौ । तृ॒तीया᳚ । चक्षुः॑ । वै । अ॒सौ । तस्मा᳚त् । पश्य॑न्ति । अ॒मूम् । पश्य॑न्ति । चक्षुः॑ । यजु॑षा । इ॒माम् । च॒ ।  34 ( 50) 

TS 5.6.8.6  
अ॒मूम् । च॒ । उपेति॑ । द॒धा॒ति॒ । मन॑सा । म॒द्ध्य॒माम् । ए॒षाम् । लो॒काना᳚म् । क्लृप्त्यै᳚ । अथो॒ इति॑ । प्रा॒णाना॒मिति॑ प्र - अ॒नाना᳚म् । इ॒ष्टः । य॒ज्ञः । भृगु॑भि॒रिति॒ भृगु॑ - भिः॒ । आ॒शी॒र्दा इत्या॑शीः - दाः । वसु॑भि॒रिति॒ वसु॑ - भिः॒ । तस्य॑ । ते॒ । इ॒ष्टस्य॑ । वी॒तस्य॑ । द्रवि॑णा । इ॒ह । भ॒क्षी॒य॒ । इति॑ । आ॒ह॒ । स्तु॒त॒श॒स्त्रे इति॑ स्तुत - श॒स्त्रे । ए॒व । ए॒तेन॑ । दु॒हे॒ । पि॒ता । मा॒त॒रिश्वा᳚ । अच्छि॑द्रा । प॒दा । धाः॒ । अच्छि॑द्राः । उ॒शिजः॑ । प॒दा । अन्विति॑ । त॒क्षुः॒ । सोमः॑ । वि॒श्व॒विदिति॑ विश्व - वित् । ने॒ता । ने॒ष॒त् । बृह॒स्पतिः॑ । उ॒क्था॒म॒दानीत्यु॑क्थ - म॒दानि॑ । शꣳ॒॒सि॒ष॒त् । इति॑ । आ॒ह॒ । ए॒तत् । वै ( ) । अ॒ग्नेः । उ॒क्थम् । तेन॑ । ए॒व । ए॒न॒म् । अन्विति॑ । शꣳ॒॒स॒ति॒ ।  ।  35 ( 57) 

TS 5.6.9.1  
सू॒यते᳚ । वै । ए॒षः । अ॒ग्नी॒नाम् । यः । उ॒खाया᳚म् । भ्रि॒यते᳚ । यत् । अ॒धः । सा॒दये᳚त् । गर्भाः᳚ । प्र॒पादु॑का॒ इति॑ प्र - पादु॑काः । स्युः॒ । अथो॒ इति॑ । यथा᳚ । स॒वात् । प्र॒त्य॒व॒रोह॒तीति॑ प्रति - अ॒व॒रोह॑ति । ता॒दृक् । ए॒व । तत् । आ॒स॒न्दी । सा॒द॒य॒ति॒ । गर्भा॑णाम् । धृत्यै᳚ । अप्र॑पादा॒येत्यप्र॑ - पा॒दा॒य॒ । अथो॒ इति॑ । स॒वम् । ए॒व । ए॒न॒म् । क॒रो॒ति॒ । गर्भः॑ । वै । ए॒षः । यत् । उख्यः॑ । योनिः॑ । शि॒क्य᳚म् । यत् । शि॒क्या᳚त् । उ॒खाम् । नि॒रूहे॒दिति॑ निः - ऊहे᳚त् । योनेः᳚ । गर्भ᳚म् । निरिति॑ । ह॒न्या॒त् । षडु॑द्याम॒मिति॒ षट्-उ॒द्या॒म॒म् । शि॒क्य᳚म् । भ॒व॒ति॒ । षो॒ढा॒वि॒हि॒त इति॑ षोढा - वि॒हि॒तः । वै ।  36 ( 50) 

TS 5.6.9.2  
पुरु॑षः । आ॒त्मा । च॒ । शिरः॑ । च॒ । च॒त्वारि॑ । अङ्गा॑नि । आ॒त्मन्न् । ए॒व । ए॒न॒म् । बि॒भ॒र्ति॒ । प्र॒जाप॑ति॒रिति॑ प्र॒जा - प॒तिः॒ । वै । ए॒षः । यत् । अ॒ग्निः । तस्य॑ । उ॒खा । च॒ । उ॒लूख॑लम् । च॒ । स्तनौ᳚ । तौ । अ॒स्य॒ । प्र॒जा इति॑ प्र - जाः । उपेति॑ । जी॒व॒न्ति॒ । यत् । उ॒खाम् । च॒ । उ॒लूख॑लम् । च॒ । उ॒प॒दधा॒तीत्यु॑प - दधा॑ति । ताभ्या᳚म् । ए॒व । यज॑मानः । अ॒मुष्मिन्न्॑ । लो॒के । अ॒ग्निम् । दु॒हे॒ । सं॒ॅव॒थ्स॒र इति॑ सं - व॒थ्स॒रः । वै । ए॒षः । यत् । अ॒ग्निः । तस्य॑ । त्रे॒धा॒वि॒हि॒ता इति॑ त्रेधा - वि॒हि॒ताः । इष्ट॑काः । प्रा॒जा॒प॒त्या इति॑ प्राजा - प॒त्याः । वै॒ष्ण॒वीः ।  37 ( 50) 

TS 5.6.9.3  
वै॒श्व॒क॒र्म॒णीरिति॑ वैश्व - क॒र्म॒णीः । अ॒हो॒रा॒त्राणीत्य॑हः - रा॒त्राणि॑ । ए॒व । अ॒स्य॒ । प्रा॒जा॒प॒त्या इति॑ प्राजा - प॒त्याः । यत् । उख्य᳚म् । बि॒भर्ति॑ । प्रा॒जा॒प॒त्या इति॑ प्राजा-प॒त्याः । ए॒व । तत् । उपेति॑ । ध॒त्ते॒ । यत् । स॒मिध॒ इति॑ सं - इधः॑ । आ॒दधा॒तीत्या᳚ - दधा॑ति । वै॒ष्ण॒वाः । वै । वन॒स्पत॑यः । वै॒ष्ण॒वीः । ए॒व । तत् । उपेति॑ । ध॒त्ते॒ । यत् । इष्ट॑काभिः । अ॒ग्निम् । चि॒नोति॑ । इ॒यम् । वै । वि॒श्वक॒र्मेति॑ वि॒श्व - क॒र्मा॒ । वै॒श्व॒क॒र्म॒णीरिति॑ वैश्व - क॒र्म॒णीः । ए॒व । तत् । उपेति॑ । ध॒त्ते॒ । तस्मा᳚त् । आ॒हुः॒ । त्रि॒वृदिति॑ त्रि - वृत् । अ॒ग्निः । इति॑ । तम् । वै । ए॒तम् । यज॑मानः । ए॒व । चि॒न्वी॒त॒ । यत् । अ॒स्य॒ । अ॒न्यः ( ) । चि॒नु॒यात् । यत् । तम् । दक्षि॑णाभिः । न । रा॒धये᳚त् । अ॒ग्निम् । अ॒स्य॒ । वृ॒ञ्जी॒त॒ । यः । अ॒स्य॒ । अ॒ग्निम् । चि॒नु॒यात् । तम् । दक्षि॑णाभिः । रा॒ध॒ये॒त् । अ॒ग्निम् । ए॒व । तत् । स्पृ॒णो॒ति॒ ।  ।  38 ( 70) 

TS 5.6.10.1  
प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒चि॒नु॒त॒ । ऋ॒तुभि॒रित्यृ॒तु - भिः॒ । सं॒ॅव॒थ्स॒रमिति॑ सं - व॒थ्स॒रम् । व॒स॒न्तेन॑ । ए॒व । अ॒स्य॒ । पू॒र्वा॒र्द्धमिति॑ पूर्व - अ॒र्द्धम् । अ॒चि॒नु॒त॒ । ग्री॒ष्मेण॑ । दक्षि॑णम् । प॒क्षम् । व॒र्॒.षाभिः॑ । पुच्छ᳚म् । श॒रदा᳚ । उत्त॑र॒मित्युत् - त॒र॒म् । प॒क्षम् । हे॒म॒न्तेन॑ । मद्ध्य᳚म् । ब्रह्म॑णा । वै । अ॒स्य॒ । तत् । पू॒र्वा॒र्द्धमिति॑ पूर्व - अ॒र्द्धम् । अ॒चि॒नु॒त॒ । क्ष॒त्रेण॑ । दक्षि॑णम् । प॒क्षम् । प॒शुभि॒रिति॑ प॒शु - भिः॒ । पुच्छ᳚म् । वि॒शा । उत्त॑र॒मित्युत् - त॒र॒म् । प॒क्षम् । आ॒शया᳚ । मद्ध्य᳚म् । यः । ए॒वम् । वि॒द्वान् । अ॒ग्निम् । चि॒नु॒ते । ऋ॒तुभि॒रित्यृ॒तु - भिः॒ । ए॒व । ए॒न॒म् । चि॒नु॒ते॒ । अथो॒ इति॑ । ए॒तत् । ए॒व । सर्व᳚म् । अवेति॑ ।  39 ( 50) 

TS 5.6.10.2  
रु॒न्धे॒ । शृ॒ण्वन्ति॑ । ए॒न॒म् । अ॒ग्निम् । चि॒क्या॒नम् । अत्ति॑ । अन्न᳚म् । रोच॑ते । इ॒यम् । वाव । प्र॒थ॒मा । चितिः॑ । ओष॑धयः । वन॒स्पत॑यः । पुरी॑षम् । अ॒न्तरि॑क्षम् । द्वि॒तीया᳚ । वयाꣳ॑सि । पुरी॑षम् । अ॒सौ । तृ॒तीया᳚ । नक्ष॑त्राणि । पुरी॑षम् । य॒ज्ञः । च॒तु॒र्थी । दक्षि॑णा । पुरी॑षम् । यज॑मानः । प॒ञ्च॒मी । प्र॒जेति॑ प्र - जा । पुरी॑षम् । यत् । त्रिचि॑तीक॒मिति॒ त्रि - चि॒ती॒क॒म् । चि॒न्वी॒त । य॒ज्ञम् । दक्षि॑णाम् । आ॒त्मान᳚म् । प्र॒जामिति॑ प्र - जाम् । अ॒न्तः । इ॒या॒त् । तस्मा᳚त् । पञ्च॑चितीक॒ इति॒ पञ्च॑ - चि॒ती॒कः॒ । चे॒त॒व्यः॑ । ए॒तत् । ए॒व । सर्व᳚म् । स्पृ॒णो॒ति॒ । यत् । ति॒स्रः । चित॑यः ।  40 ( 50) 

TS 5.6.10.3  
त्रि॒वृदिति॑ त्रि - वृत् । हि । अ॒ग्निः । यत् । द्वे इति॑ । द्वि॒पादिति॑ द्वि - पात् । यज॑मानः । प्रति॑ष्ठित्या॒ इति॒ प्रति॑ - स्थि॒त्यै॒ । पञ्च॑ । चित॑यः । भ॒व॒न्ति॒ । पाङ्क्तः॑ । पुरु॑षः । आ॒त्मान᳚म् । ए॒व । स्पृ॒णो॒ति॒ । पञ्च॑ । चित॑यः । भ॒व॒न्ति॒ । प॒ञ्चभि॒रिति॑ प॒ञ्च - भिः॒ । पुरी॑षैः । अ॒भीति॑ । ऊ॒ह॒ति॒ । दश॑ । समिति॑ । प॒द्य॒न्ते॒ । दशा᳚क्षर॒ इति॒ दश॑ - अ॒क्ष॒रः॒ । वै । पुरु॑षः । यावान्॑ । ए॒व । पुरु॑षः । तम् । स्पृ॒णो॒ति॒ । अथो॒ इति॑ । दशा᳚क्ष॒रेति॒ दश॑ - अ॒क्ष॒रा॒ । वि॒राडिति॑ वि - राट् । अन्न᳚म् । वि॒राडिति॑ वि - राट् । वि॒राजीति॑ वि - राजि॑ । ए॒व । अ॒न्नाद्य॒ इत्य॑न्न - अद्ये᳚ । प्रतीति॑ । ति॒ष्ठ॒ति॒ । सं॒ॅव॒थ्स॒र इति॑ सं - व॒थ्स॒रः । वै । ष॒ष्ठी । चितिः॑ । ऋ॒तवः॑ । पुरी॑षम् ( ) । षट् । चित॑यः । भ॒व॒न्ति॒ । षट् । पुरी॑षाणि । द्वाद॑श । समिति॑ । प॒द्य॒न्ते॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रे । ए॒व । प्रतीति॑ । ति॒ष्ठ॒ति॒ ।  ।  41 ( 65) 

TS 5.6.11.1  
रोहि॑तः । धू॒म्ररो॑हित॒ इति॑ धू॒म्र - रो॒हि॒तः॒ । क॒र्कन्धु॑रोहित॒ इति॑ क॒र्कन्धु॑ - रो॒हि॒तः॒ । ते । प्रा॒जा॒प॒त्या इति॑ प्राजा - प॒त्याः । ब॒भ्रुः । अ॒रु॒णब॑भ्रु॒रित्य॑रु॒ण - ब॒भ्रुः॒ । शुक॑बभ्रु॒रिति॒ शुक॑ - ब॒भ्रुः॒ । ते । रौ॒द्राः । श्येतः॑ । श्ये॒ता॒क्ष इति॑ श्येत - अ॒क्षः । श्येत॑ग्रीव॒ इति॒ श्येत॑ - ग्री॒वः॒ । ते । पि॒तृ॒दे॒व॒त्या॑ इति॑ पितृ - दे॒व॒त्याः᳚ । ति॒स्रः । कृ॒ष्णाः । व॒शाः । वा॒रु॒ण्यः॑ । ति॒स्रः । श्वे॒ताः । व॒शाः । सौ॒र्यः॑ । मै॒त्रा॒बा॒र्.॒ह॒स्प॒त्या इति॑ मैत्रा - बा॒र्.॒ह॒स्प॒त्याः । धू॒म्रल॑लामा॒ इति॑ धू॒म्र - ल॒ला॒माः॒ । तू॒प॒राः ।  ।  42 ( 26) 

TS 5.6.12.1  
पृश्ञिः॑ । ति॒र॒श्चीन॑पृश्ञि॒रिति॑ तिर॒श्चीन॑ - पृ॒श्ञिः॒ । ऊ॒र्द्ध्वपृ॑श्ञि॒रित्यू॒र्द्ध्व - पृ॒श्ञिः॒ । ते । मा॒रु॒ताः । फ॒ल्गूः । लो॒हि॒तो॒र्णीति॑ लोहित - ऊ॒र्णी । ब॒ल॒क्षी । ताः । सा॒र॒स्व॒त्यः॑ । पृष॑ती । स्थू॒लपृ॑ष॒तीति॑ स्थू॒ल - पृ॒ष॒ती॒ । क्षु॒द्रपृ॑ष॒तीति॑ क्षु॒द्र-पृ॒ष॒ती॒ । ताः । वै॒श्व॒दे॒व्य॑ इति॑ वैश्व - दे॒व्यः॑ । ति॒स्रः । श्या॒माः । व॒शाः । पौ॒ष्णियः॑ । ति॒स्रः । रोहि॑णीः । व॒शाः । मै॒त्रियः॑ । ऐ॒न्द्रा॒बा॒र्.॒ह॒स्प॒त्या इत्यै᳚न्द्रा - बा॒र्.॒ह॒स्प॒त्याः । अ॒रु॒णल॑लामा॒ इत्य॑रु॒ण - ल॒ला॒माः॒ । तू॒प॒राः ।  ।  43 ( 26) 

TS 5.6.13.1  
शि॒ति॒बा॒हुरिति॑ शिति - बा॒हुः । अ॒न्यत॑श्शितिबाहु॒रित्य॒न्यतः॑ -शि॒ति॒बा॒हुः॒ । स॒म॒न्तशि॑तिबाहु॒रिति॑ सम॒न्त - शि॒ति॒बा॒हुः॒ । ते । ऐ॒न्द्र॒वा॒य॒वा इत्यै᳚न्द्र - वा॒य॒वाः । शि॒ति॒रन्ध्र॒ इति॑ शिति - रन्ध्रः॑ । अ॒न्यत॑श्शितिरन्ध्र॒ इत्य॒न्यतः॑ - शि॒ति॒र॒न्ध्रः॒ । स॒म॒न्तशि॑तिरन्ध्र॒ इति॑ सम॒न्त - शि॒ति॒र॒न्ध्रः॒ । ते । मै॒त्रा॒व॒रु॒णा इति॑ मैत्रा - व॒रु॒णाः । शु॒द्धवा॑ल॒ इति॑ शु॒द्ध-वा॒लः॒ । स॒र्वशु॑द्धवाल॒ इति॑ स॒र्व-शु॒द्ध॒वा॒लः॒ । म॒णिवा॑ल॒ इति॑ म॒णि - वा॒लः॒ । ते । आ॒श्वि॒नाः । ति॒स्रः । शि॒ल्पाः । व॒शाः । वै॒श्व॒दे॒व्य॑ इति॑ वैश्व - दे॒व्यः॑ । ति॒स्रः । श्येनीः᳚ । प॒र॒मे॒ष्ठिने᳚ । सो॒मा॒पौ॒ष्णा इति॑ सोमा - पौ॒ष्णाः । श्या॒मल॑लामा॒ इति॑ श्या॒म - ल॒ला॒माः॒ । तू॒प॒राः ।  ।  44 ( 25) 

TS 5.6.14.1  
उ॒न्न॒त इत्यु॑त् - न॒तः । ऋ॒ष॒भः । वा॒म॒नः । ते । ऐ॒न्द्रा॒व॒रु॒णा इत्यै᳚न्द्रा - व॒रु॒णाः । शिति॑ककु॒दिति॒ शिति॑ - क॒कु॒त् । शि॒ति॒पृ॒ष्ठ इति॑ शिति - पृ॒ष्ठः । शिति॑भस॒दिति॒ शिति॑ - भ॒स॒त् । ते । ऐ॒न्द्रा॒बा॒र्.॒ह॒स्प॒त्या इत्यै᳚न्द्रा - बा॒र्.॒ह॒स्प॒त्याः । शि॒ति॒पादिति॑ शिति - पात् । शि॒त्योष्ठ॒ इति॑ शिति - ओष्ठः॑ । शि॒ति॒भ्रुरिति॑ शिति - भ्रुः । ते । ऐ॒न्द्रा॒वै॒ष्ण॒वा इत्यै᳚न्द्रा - वै॒ष्ण॒वाः । ति॒स्रः । सि॒द्ध्माः । व॒शाः । वै॒श्व॒क॒र्म॒ण्य॑ इति॑ वैश्व-क॒र्म॒ण्यः॑ । ति॒स्रः । धा॒त्रे । पृ॒षो॒द॒रा इति॑ पृष - उ॒द॒राः । ऐ॒न्द्रा॒पौ॒ष्णा इत्यै᳚न्द्रा - पौ॒ष्णाः । श्येत॑ललामा॒ इति॒ श्येत॑ - ल॒ला॒माः॒ । तू॒प॒राः ।  ।  45 ( 25) 

TS 5.6.15.1  
क॒र्णाः । त्रयः॑ । या॒माः । सौ॒म्याः । त्रयः॑ । श्वि॒ति॒ङ्गाः । अ॒ग्नये᳚ । यवि॑ष्ठाय । त्रयः॑ । न॒कु॒लाः । ति॒स्रः । रोहि॑णीः । त्र्यव्य॒ इति॑ त्रि - अव्यः॑ । ताः । वसू॑नाम् । ति॒स्रः । अ॒रु॒णाः । दि॒त्यौ॒ह्यः॑ । ताः । रु॒द्राणा᳚म् । सो॒मै॒न्द्रा इति॑ सोम - ऐ॒न्द्राः । ब॒भ्रुल॑लामा॒ इति॑ ब॒भ्रु - ल॒ला॒माः॒ । तू॒प॒राः ।  ।  46 ( 23) 

TS 5.6.16.1  
शु॒ण्ठाः । त्रयः॑ । वै॒ष्ण॒वाः । अ॒धी॒लो॒ध॒कर्णा॒ इत्य॑धीलोध - कर्णाः᳚ । त्रयः॑ । विष्ण॑वे । उ॒रु॒क्र॒मायेत्यु॑रु - क्र॒माय॑ । ल॒फ्सु॒दिनः॑ । त्रयः॑ । विष्ण॑वे । उ॒रु॒गा॒यायेत्यु॑रु - गा॒याय॑ । पञ्चा॑वी॒रिति॒ पञ्च॑ - अ॒वीः॒ । ति॒स्रः । आ॒दि॒त्याना᳚म् । त्रि॒व॒थ्सा इति॑ त्रि - व॒थ्साः । ति॒स्रः । अङ्गि॑रसाम् । ऐ॒न्द्रा॒वै॒ष्ण॒वा इत्यै᳚न्द्रा - वै॒ष्ण॒वाः । गौ॒रल॑लामा॒ इति॑ गौ॒र - ल॒ला॒माः॒ । तू॒प॒राः ।  ।  47 ( 20) 

TS 5.6.17.1  
इन्द्रा॑य । राज्ञे᳚ । त्रयः॑ । शि॒ति॒पृ॒ष्ठा इति॑ शिति - पृ॒ष्ठाः । इन्द्रा॑य । अ॒धि॒रा॒जायेत्य॑धि - रा॒जाय॑ । त्रयः॑ । शिति॑ककुद॒ इति॒ शिति॑ - क॒कु॒दः॒ । इन्द्रा॑य । स्व॒राज्ञ॒ इति॑ स्व - राज्ञे᳚ । त्रयः॑ । शिति॑भसद॒ इति॒ शिति॑ - भ॒स॒दः॒ । ति॒स्रः । तु॒र्यौ॒ह्यः॑ । सा॒द्ध्याना᳚म् । ति॒स्रः । प॒ष्ठौ॒ह्यः॑ । विश्वे॑षाम् । दे॒वाना᳚म् । आ॒ग्ने॒न्द्राः । कृ॒ष्णल॑लामा॒ इति॑ कृ॒ष्ण - ल॒ला॒माः॒ । तू॒प॒राः ।  ।  48 ( 22) 

TS 5.6.18.1  
अदि॑त्यै । त्रयः॑ । रो॒हि॒तै॒ता इति॑ रोहित - ए॒ताः । इ॒न्द्रा॒ण्यै । त्रयः॑ । कृ॒ष्णै॒ता इति॑ कृष्ण - ए॒ताः । कु॒ह्वै᳚ । त्रयः॑ । अ॒रु॒णै॒ता इत्य॑रुण - ए॒ताः । ति॒स्रः । धे॒नवः॑ । रा॒कायै᳚ । त्रयः॑ । अ॒न॒ड्वाहः॑ । सि॒नी॒वा॒ल्यै । आ॒ग्ना॒वै॒ष्ण॒वा इत्या᳚ग्ना - वै॒ष्ण॒वाः । रोहि॑तललामा॒ इति॒ रोहि॑त - ल॒ला॒माः॒ । तू॒प॒राः ।  ।  49 ( 18) 

TS 5.6.19.1  
सौ॒म्याः । त्रयः॑ । पि॒शङ्गाः᳚ । सोमा॑य । राज्ञे᳚ । त्रयः॑ । सा॒रङ्गाः᳚ । पा॒र्ज॒न्याः । नभो॑रूपा॒ इति॒ नभः॑-रू॒पाः॒ । ति॒स्रः । अ॒जाः । म॒ल्॒.हाः । इ॒न्द्रा॒ण्यै । ति॒स्रः । मे॒ष्यः॑ । आ॒दि॒त्याः । द्या॒वा॒पृ॒थि॒व्या॑ इति॑ द्यावा - पृ॒थि॒व्याः᳚ । मा॒लङ्गाः᳚ । तू॒प॒राः ।  ।  50 ( 19) 

TS 5.6.20.1  
वा॒रु॒णाः । त्रयः॑ । कृ॒ष्णल॑लामा॒ इति॑ कृ॒ष्ण - ल॒ला॒माः॒ । वरु॑णाय । राज्ञे᳚ । त्रयः॑ । रोहि॑तललामा॒ इति॒ रोहि॑त - ल॒ला॒माः॒ । वरु॑णाय । रि॒शाद॑स॒ इति॑ रिश - अद॑से । त्रयः॑ । अ॒रु॒णल॑लामा॒ इत्य॑रु॒ण - ल॒ला॒माः॒ । शि॒ल्पाः । त्रयः॑ । वै॒श्व॒दे॒वा इति॑ वैश्व - दे॒वाः । त्रयः॑ । पृश्ञ॑यः । स॒र्व॒दे॒व॒त्या॑ इति॑ सर्व - दे॒व॒त्याः᳚ । ऐ॒न्द्रा॒सू॒रा इत्यै᳚न्द्रा - सू॒राः । श्येत॑ललामा॒ इति॒ श्येत॑ - ल॒ला॒माः॒ । तू॒प॒राः ।  ।  51 ( 20) 

TS 5.6.21.1  
सोमा॑य । स्व॒राज्ञ॒ इति॑ स्व - राज्ञे᳚ । अ॒नो॒वा॒हावित्य॑नः - वा॒हौ । अ॒न॒ड्वाहौ᳚ । इ॒न्द्रा॒ग्निभ्या॒मिती᳚न्द्रा॒ग्नि - भ्या॒म् । ओ॒जो॒दाभ्या॒मित्यो॑जः-दाभ्या᳚म् । उष्टा॑रौ । इ॒न्द्रा॒ग्निभ्या॒मिती᳚न्द्रा॒ग्नि-भ्या॒म् । ब॒ल॒दाभ्या॒मिति॑ बल - दाभ्या᳚म् । सी॒र॒वा॒हाविति॑ सीर - वा॒हौ । अवी॒ इति॑ । द्वे इति॑ । धे॒नू इति॑ । भौ॒मी इति॑ । दि॒ग्भ्य इति॑ दिक् - भ्यः । वड॑बे॒ इति॑ । द्वे इति॑ । धे॒नू इति॑ । भौ॒मी इति॑ । वै॒रा॒जी इति॑ । पु॒रु॒षी इति॑ । द्वे इति॑ । धे॒नू इति॑ । भौ॒मी इति॑ । वा॒यवे᳚ । आ॒रो॒ह॒ण॒वा॒हावित्या॑रोहण - वा॒हौ । अ॒न॒ड्वाहौ᳚ । वा॒रु॒णी इति॑ । कृ॒ष्णे इति॑ । व॒शे इति॑ । अ॒रा॒ड्यौ᳚ । दि॒व्यौ । ऋ॒ष॒भौ । प॒रि॒म॒राविति॑ परि - म॒रौ ।  ।  52 ( 34) 

TS 5.6.22.1  
एका॑दश । प्रा॒तः । ग॒व्याः । प॒शवः॑ । एति॑ । ल॒भ्य॒न्ते॒ । छ॒ग॒लः । क॒ल्माषः॑ । कि॒कि॒दी॒विः । वि॒दी॒गयः॑ । ते । त्वा॒ष्ट्राः । सौ॒रीः । नव॑ । श्वे॒ताः । व॒शाः । अ॒नू॒ब॒न्ध्या॑ इत्य॑नु - ब॒न्ध्याः᳚ । भ॒व॒न्ति॒ । आ॒ग्ने॒यः । ऐ॒न्द्रा॒ग्न इत्यै᳚न्द्र - अ॒ग्नः । आ॒श्वि॒नः । ते । वि॒शा॒ल॒यू॒प इति॑ विशाल - यू॒पे । एति॑ । ल॒भ्य॒न्ते॒ ।  ।  53 ( 25) 

TS 5.6.23.1  
पि॒शङ्गाः᳚ । त्रयः॑ । वा॒स॒न्ताः । सा॒रङ्गाः᳚ । त्रयः॑ । ग्रैष्माः᳚ । पृष॑न्तः । त्रयः॑ । वार्.षि॑काः । पृश्ञ॑यः । त्रयः॑ । शा॒र॒दाः । पृ॒श्ञि॒स॒क्था इति॑ पृश्ञि - स॒क्थाः । त्रयः॑ । हैम॑न्तिकाः । अ॒व॒लि॒प्ता इत्य॑व-लि॒प्ताः । त्रयः॑ । शै॒शि॒राः । सं॒ॅव॒थ्स॒रायेति॑ सं - व॒थ्स॒राय॑ । निव॑क्षस॒ इति॒ नि - व॒क्ष॒सः॒ ।  ।  20 ( 20) 

5.7      पञ्चमकाण्डे सप्तमः प्रश्नः-उपानुवाक्यावशिष्टकर्मनिरूपणं
TS 5.7.1.1  
यः । वै । अय॑थादेवत॒मित्यय॑था-दे॒व॒त॒म् । अ॒ग्निम् । चि॒नु॒ते । एति॑ । दे॒वता᳚भ्यः । वृ॒श्च्य॒ते॒ । पापी॑यान् । भ॒व॒ति॒ । यः । य॒था॒दे॒व॒तमिति॑ यथा - दे॒व॒तम् । न । दे॒वता᳚भ्यः । एति॑ । वृ॒श्च्य॒ते॒ । वसी॑यान् । भ॒व॒ति॒ । आ॒ग्ने॒य्या । गा॒य॒त्रि॒या । प्र॒थ॒माम् । चिति᳚म् । अ॒भीति॑ । मृ॒शे॒त् । त्रि॒ष्टुभाः᳚ । द्वि॒तीया᳚म् । जग॑त्या । तृ॒तीया᳚म् । अ॒नु॒ष्टुभेत्य॑नु - स्तुभा᳚ । च॒तु॒र्थीम् । प॒ङ्क्त्या । प॒ञ्च॒मीम् । य॒था॒दे॒व॒तमिति॑ यथा - दे॒व॒तम् । ए॒व । अ॒ग्निम् । चि॒नु॒ते॒ । न । दे॒वता᳚भ्यः । एति॑ । वृ॒श्च्य॒ते॒ । वसी॑यान् । भ॒व॒ति॒ । इडा॑यै । वै । ए॒षा । विभ॑क्ति॒रिति॒ वि - भ॒क्तिः॒ । प॒शवः॑ । इडा᳚ । प॒शुभि॒रिति॑ प॒शु-भिः॒ । ए॒न॒म् ।  1 ( 50) 

TS 5.7.1.2  
चि॒नु॒ते॒ । यः । वै । प्र॒जाप॑तय॒ इति॑ प्र॒जा - प॒त॒ये॒ । प्र॒ति॒प्रोच्येति॑ प्रति - प्रोच्य॑ । अ॒ग्निम् । चि॒नोति॑ । न । आर्ति᳚म् । एति॑ । ऋ॒च्छ॒ति॒ । अश्वौ᳚ । अ॒भितः॑ । ति॒ष्ठे॒ता॒म् । कृ॒ष्णः । उ॒त्त॒र॒त इत्यु॑त् - त॒र॒तः । श्वे॒तः । दक्षि॑णः । तौ । आ॒लभ्येत्या᳚ - लभ्य॑ । इष्ट॑काः । उपेति॑ । द॒द्ध्या॒त् । ए॒तत् । वै । प्र॒जाप॑ते॒रिति॑ प्र॒जा - प॒तेः॒ । रू॒पम् । प्रा॒जा॒प॒त्य इति॑ प्राजा - प॒त्यः । अश्वः॑ । सा॒क्षादिति॑ स - अ॒क्षात् । ए॒व । प्र॒जाप॑तय॒ इति॑ प्र॒जा - प॒त॒ये॒ । प्र॒ति॒प्रोच्येति॑ प्रति - प्रोच्य॑ । अ॒ग्निम् । चि॒नो॒ति॒ । न । आर्ति᳚म् । एति॑ । ऋ॒च्छ॒ति॒ । ए॒तत् । वै । अह्नः॑ । रू॒पम् । यत् । श्वे॒तः । अश्वः॑ । रात्रि॑यै । कृ॒ष्णः । ए॒तत् । अह्नः॑ ।  2 ( 50) 

TS 5.7.1.3  
रू॒पम् । यत् । इष्ट॑काः । रात्रि॑यै । पुरी॑षम् । इष्ट॑काः । उ॒प॒धा॒स्यन्नित्यु॑प - धा॒स्यन्न् । श्वे॒तम् । अश्व᳚म् । अ॒भीति॑ । मृ॒शे॒त् । पुरी॑षम् । उ॒प॒धा॒स्यन्नित्यु॑प - धा॒स्यन्न् । कृ॒ष्णम् । अ॒हो॒रा॒त्राभ्या॒मित्य॑हः - रा॒त्राभ्या᳚म् । ए॒व । ए॒न॒म् । चि॒नु॒ते॒ । हि॒र॒ण्य॒पा॒त्रमिति॑ हिरण्य-पा॒त्रम् । मधोः᳚ । पू॒र्णम् । द॒दा॒ति॒ । म॒ध॒व्यः॑ । अ॒सा॒नि॒ । इति॑ । सौ॒र्या । चि॒त्रव॒त्येति॑ चि॒त्र-व॒त्या॒ । अवेति॑ । ई॒क्ष॒ते॒ । चि॒त्रम् । ए॒व । भ॒व॒ति॒ । म॒द्ध्यन्दि॑ने । अश्व᳚म् । अवेति॑ । घ्रा॒प॒य॒ति॒ । अ॒सौ । वै । आ॒दि॒त्यः । इन्द्रः॑ । ए॒षः । प्र॒जाप॑ति॒रिति॑ प्र॒जा-प॒तिः॒ । प्रा॒जा॒प॒त्य इति॑ प्राजा - प॒त्यः । अश्वः॑ । तम् । ए॒व । सा॒क्षादिति॑ स - अ॒क्षात् । ऋ॒द्ध्नो॒ति॒ ।  ।  3 ( 48) 

TS 5.7.2.1  
त्वाम् । अ॒ग्ने॒ । वृ॒ष॒भम् । चेकि॑तानम् । पुनः॑ । युवा॑नम् । ज॒नयन्न्॑ । उ॒पागा॒मित्यु॑प- आगा᳚म् ।  । अ॒स्थू॒रि । नः॒ । गार्.ह॑पत्या॒नीति॒ गार्.ह॑ - प॒त्या॒नि॒ । स॒न्तु॒ । ति॒ग्मेन॑ । नः॒ । ब्रह्म॑णा । समिति॑ । शि॒शा॒धि॒ ।  । प॒शवः॑ । वै । ए॒ते । यत् । इष्ट॑काः । चित्यां᳚चित्या॒मिति॒ चित्यां᳚ - चि॒त्या॒म् । ऋ॒ष॒भम् । उपेति॑ । द॒धा॒ति॒ । मि॒थु॒नम् । ए॒व । अ॒स्य॒ । तत् । य॒ज्ञे । क॒रो॒ति॒ । प्र॒जन॑ना॒येति॑ प्र - जन॑नाय । तस्मा᳚त् । यू॒थेयू॑थ॒ इति॑ यू॒थे - यू॒थे॒ । ऋ॒ष॒भः ।  । सं॒ॅव॒थ्स॒रस्येति॑ सं - व॒थ्स॒रस्य॑ । प्र॒ति॒मामिति॑ प्रति - माम् । याम् । त्वा॒ । रा॒त्रि॒ । उ॒पास॑त॒ इत्यु॑प - आस॑ते ।  । प्र॒जामिति॑ प्र- जाम् । सु॒वीरा॒मिति॑ सु - वीरा᳚म् । कृ॒त्वा । विश्व᳚म् । आयुः॑ । वीति॑ । अ॒श्ञ॒व॒त् ।  । प्रा॒जा॒प॒त्यामिति॑ प्राजा - प॒त्याम् ।  4 ( 50) 

TS 5.7.2.2  
ए॒ताम् । उपेति॑ । द॒धा॒ति॒ । इ॒यम् । वाव । ए॒षा । ए॒का॒ष्ट॒केत्ये॑क - अ॒ष्ट॒का । यत् । ए॒व । ए॒का॒ष्ट॒काया॒मित्ये॑क - अ॒ष्ट॒काया᳚म् । अन्न᳚म् । क्रि॒यते᳚ । तत् । ए॒व । ए॒तया᳚ । अवेति॑ । रु॒न्धे॒ । ए॒षा । वै । प्र॒जाप॑ते॒रिति॑ प्र॒जा - प॒तेः॒ । का॒म॒दुघेति॑ काम - दुघा᳚ । तया᳚ । ए॒व । यज॑मानः । अ॒मुष्मिन्न्॑ । लो॒के । अ॒ग्निम् । दु॒हे॒ । येन॑ । दे॒वाः । ज्योति॑षा । ऊ॒र्द्ध्वाः । उ॒दाय॒न्नित्यु॑त् - आयन्न्॑ । येन॑ । आ॒दि॒त्याः । वस॑वः । येन॑ । रु॒द्राः ।  । येन॑ । अङ्गि॑रसः । म॒हि॒मान᳚म् । आ॒न॒शुः । तेन॑ । ए॒तु॒ । यज॑मानः । स्व॒स्ति ।  । सु॒व॒र्गायेति॑ सुवः - गाय॑ । वै । ए॒षः । लो॒काय॑ ।  5 ( 50) 

TS 5.7.2.3  
ची॒य॒ते॒ । यत् । अ॒ग्निः । येन॑ । दे॒वाः । ज्योति॑षा । उ॒र्द्ध्वाः । उ॒दाय॒न्नित्यु॑त्-आयन्न्॑ । इति॑ । उख्य᳚म् । समिति॑ । इ॒न्धे॒ । इष्ट॑काः । ए॒व । ए॒ताः । उपेति॑ । ध॒त्ते॒ । वा॒न॒स्प॒त्याः । सु॒व॒र्गस्येति॑ सुवः-गस्य॑ । लो॒कस्य॑ । सम॑ष्ट्या॒ इति॒ सं - अ॒ष्ट्यै॒ । श॒तायु॑धा॒येति॑ श॒त - आ॒यु॒धा॒य॒ । श॒तवी᳚र्या॒येति॑ श॒त - वी॒र्या॒य॒ । श॒तोत॑य॒ इति॑ श॒त - ऊ॒त॒ये॒ । अ॒भि॒मा॒ति॒षाह॒ इत्य॑भिमाति - साहे᳚ ।  । श॒तम् । यः । नः॒ । श॒रदः॑ । अजी॑तान् । इन्द्रः॑ । ने॒ष॒त् । अतीति॑ । दु॒रि॒तानीति॑ दुः - इ॒तानि॑ । विश्वा᳚ ।  । ये । च॒त्वारः॑ । प॒थयः॑ । दे॒व॒याना॒ इति॑ देव - यानाः᳚ । अ॒न्त॒रा । द्यावा॑पृथि॒वी इति॒ द्यावा᳚ - पृ॒थि॒वी । वि॒यन्तीति॑ वि - यन्ति॑ ।  । तेषा᳚म् । यः । अज्या॑निम् । अजी॑तिम् । आ॒वहा॒दित्या᳚ - वहा᳚त् । तस्मै᳚ । नः॒ । दे॒वाः॒ ।  6 ( 50) 

TS 5.7.2.4  
परीति॑ । द॒त्त॒ । इ॒ह । सर्वे᳚ ।  । ग्री॒ष्मः । हे॒म॒न्तः । उ॒त । नः॒ । व॒स॒न्तः । श॒रत् । व॒र्.॒षाः । सु॒वि॒तम् । नः॒ । अ॒स्तु॒ ।  । तेषा᳚म् । ऋ॒तू॒नाम् । श॒तशा॑रदाना॒मिति॑ श॒त - शा॒र॒दा॒ना॒म् । नि॒वा॒त इति॑ नि - वा॒ते । ए॒षा॒म् । अभ॑ये । स्या॒म॒ ।  । इ॒दु॒व॒थ्स॒रायेती॑दु - व॒थ्स॒राय॑ । प॒रि॒व॒थ्स॒रायेति॑ परि - व॒थ्स॒राय॑ । सं॒ॅव॒थ्स॒रायेति॑ सं - व॒थ्स॒राय॑ । कृ॒णु॒त॒ । बृ॒हत् । नमः॑ ।  । तेषा᳚म् । व॒यम् । सु॒म॒ताविति॑ सु - म॒तौ । य॒ज्ञिया॑नाम् । ज्योक् । अजी॑ताः । अह॑ताः । स्या॒म॒ ।  । भ॒द्रात् । नः॒ । श्रेयः॑ । समिति॑ । अ॒नै॒ष्ट॒ । दे॒वाः॒ । त्वया᳚ । अ॒व॒सेन॑ । समिति॑ । अ॒शी॒म॒हि॒ । त्वा॒ ।  । सः । नः॒ । म॒यो॒भूरिति॑ मयः-भूः । पि॒तो॒ इति॑ ।  7 ( 50) 

TS 5.7.2.5  
एति॑ । वि॒श॒स्व॒ । शम् । तो॒काय॑ । त॒नुवे᳚ । स्यो॒नः ।  । अज्या॑नीः । ए॒ताः । उपेति॑ । द॒धा॒ति॒ । ए॒ताः । वै । दे॒वताः᳚ । अप॑राजिता॒ इत्यप॑रा - जि॒ताः॒ । ताः । ए॒व । प्रेति॑ । वि॒श॒ति॒ । न । ए॒व । जी॒य॒ते॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । यत् । अ॒र्द्ध॒मा॒सा इत्य॑र्द्ध - मा॒साः । मासाः᳚ । ऋ॒तवः॑ । सं॒ॅव॒थ्स॒र इति॑ सं - व॒थ्स॒रः । ओष॑धीः । पच॑न्ति । अथ॑ । कस्मा᳚त् । अ॒न्याभ्यः॑ । दे॒वता᳚भ्यः । आ॒ग्र॒य॒णम् । निरिति॑ । उ॒प्य॒ते॒ । इति॑ । ए॒ताः । हि । तत् । दे॒वताः᳚ । उ॒दज॑य॒न्नित्यु॑त् - अज॑यन्न् । यत् । ऋ॒तुभ्य॒ इत्यृ॒तु-भ्यः॒ । नि॒र्वपे॒दिति॑ निः - वपे᳚त् । दे॒वता᳚भ्यः । स॒मद॒मिति॑ स - मद᳚म् । द॒द्ध्या॒त् । आ॒ग्र॒य॒णम् ( ) । नि॒रुप्येति॑ निः - उप्य॑ । ए॒ताः । आहु॑ती॒रित्या- हु॒तीः॒ । जु॒हो॒ति॒ । अ॒र्द्ध॒मा॒सानित्य॑र्ध - मा॒सान् । ए॒व । मासान्॑ । ऋ॒तून् । सं॒ॅव॒थ्स॒रमिति॑ सं - व॒थ्स॒रम् । प्री॒णा॒ति॒ । न । दे॒वता᳚भ्यः । स॒मद॒मिति॑ स - मद᳚म् । द॒धा॒ति॒ । भ॒द्रात् । नः॒ । श्रेयः॑ । समिति॑ । अ॒नै॒ष्ट॒ । दे॒वाः॒ । इति॑ । आ॒ह॒ । हु॒ताद्या॒येति॑ हुत - अद्या॑य । यज॑मानस्य । अप॑राभावा॒येत्यप॑रा - भा॒वा॒य॒ ।  ।  8 ( 75) 

TS 5.7.3.1  
इन्द्र॑स्य । वज्रः॑ । अ॒सि॒ । वार्त्र॑घ्न॒ इति॒ वार्त्र॑ - घ्नः॒ । त॒नू॒पा इति॑ तनू - पाः । नः॒ । प्र॒ति॒स्प॒श इति॑ प्रति - स्प॒शः ।  । यः । नः॒ । पु॒रस्ता᳚त् । द॒क्षि॒ण॒तः । प॒श्चात् । उ॒त्त॒र॒त इत्यु॑त् - त॒र॒तः । अ॒घा॒युरित्य॑घ - युः । अ॒भि॒दास॒तीत्य॑भि - दास॑ति । ए॒तम् । सः । अश्मा॑नम् । ऋ॒च्छ॒तु॒ ।  । दे॒वा॒सु॒रा इति॑ देव - अ॒सु॒राः । संॅय॑त्ता॒ इति॒ सं - य॒त्ताः॒ । आ॒स॒न्न् । ते । असु॑राः । दि॒ग्भ्य इति॑ दिक्-भ्यः । एति॑ । अ॒बा॒ध॒न्त॒ । तान् । दे॒वाः । इष्वा᳚ । च॒ । वज्रे॑ण । च॒ । अपेति॑ । अ॒नु॒द॒न्त॒ । यत् । व॒ज्रिणीः᳚ । उ॒प॒दधा॒तीत्यु॑प-दधा॑ति । इष्वा᳚ । च॒ । ए॒व । तत् । वज्रे॑ण । च॒ । यज॑मानः । भ्रातृ॑व्यान् । अपेति॑ । नु॒द॒ते॒ । दि॒क्षु । उपेति॑ ।  9 ( 50) 

TS 5.7.3.2  
द॒धा॒ति॒ । दे॒व॒पु॒रा इति॑ देव - पु॒राः । ए॒व । ए॒ताः । त॒नू॒पानी॒रिति॑ तनू - पानीः᳚ । परीति॑ । ऊ॒ह॒ते॒ । अग्ना॑विष्णू॒ इत्यग्ना᳚ - वि॒ष्णू॒ । स॒जोष॒सेति॑ स - जोष॑सा । इ॒माः । व॒र्द्ध॒न्तु॒ । वा॒म् । गिरः॑ ।  । द्यु॒म्नैः । वाजे॑भिः । एति॑ । ग॒त॒म् ।  । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । यत् । न । दे॒वता॑यै । जुह्व॑ति । अथ॑ । कि॒न्दे॒व॒त्येति॑ किं - दे॒व॒त्या᳚ । वसोः᳚ । धारा᳚ । इति॑ । अ॒ग्निः । वसुः॑ । तस्य॑ । ए॒षा । धारा᳚ । विष्णुः॑ । वसुः॑ । तस्य॑ । ए॒षा । धारा᳚ । आ॒ग्ना॒वै॒ष्ण॒व्येत्या᳚ग्ना - वै॒ष्ण॒व्या । ऋ॒चा । वसोः᳚ । धारा᳚म् । जु॒हो॒ति॒ । भा॒ग॒धेये॒नेति॑ भाग - धेये॑न । ए॒व । ए॒नौ॒ । समिति॑ । अ॒र्द्ध॒य॒ति॒ । अथो॒ इति॑ । ए॒ताम् ।  10 ( 50) 

TS 5.7.3.3  
ए॒व । आहु॑ति॒मित्या - हु॒ति॒म् । आ॒यत॑नवती॒मित्या॒यत॑न - व॒ती॒म् । क॒रो॒ति॒ । यत्का॑म॒ इति॒ यत् - का॒मः॒ । ए॒ना॒म् । जु॒होति॑ । तत् । ए॒व । अवेति॑ । रु॒न्धे॒ । रु॒द्रः । वै । ए॒षः । यत् । अ॒ग्निः । तस्य॑ । ए॒ते इति॑ । त॒नुवौ᳚ । घो॒रा । अ॒न्या । शि॒वा । अ॒न्या । यत् । श॒त॒रु॒द्रीय॒मिति॑ शत-रु॒द्रीय᳚म् । जु॒होति॑ । या । ए॒व । अ॒स्य॒ । घो॒रा । त॒नूः । ताम् । तेन॑ । श॒म॒य॒ति॒ । यत् । वसोः᳚ । धारा᳚म् । जु॒होति॑ । या । ए॒व । अ॒स्य॒ । शि॒वा । त॒नूः । ताम् । तेन॑ । प्री॒णा॒ति॒ । यः । वै । वसोः᳚ । धारा॑यै ।  11 ( 50) 

TS 5.7.3.4  
प्र॒ति॒ष्ठामिति॑ प्रति - स्थाम् । वेद॑ । प्रतीति॑ । ए॒व । ति॒ष्ठ॒ति॒ । यत् । आज्य᳚म् । उ॒च्छिष्ये॒तेत्यु॑त् - शिष्ये॑त । तस्मिन्न्॑ । ब्र॒ह्मौ॒द॒नमिति॑ ब्रह्म - ओ॒द॒नम् । प॒चे॒त् । तम् । ब्रा॒ह्म॒णाः । च॒त्वारः॑ । प्रेति॑ । अ॒श्ञी॒युः॒ । ए॒षः । वै । अ॒ग्निः । वै॒श्वा॒न॒रः । यत् । ब्रा॒ह्म॒णः । ए॒षा । खलु॑ । वै । अ॒ग्नेः । प्रि॒या । त॒नूः । यत् । वै॒श्वा॒न॒रः । प्रि॒याया᳚म् । ए॒व । ए॒ना॒म् । त॒नुवा᳚म् । प्रतीति॑ । स्था॒प॒य॒ति॒ । चत॑स्रः । धे॒नूः । द॒द्या॒त् । ताभिः॑ । ए॒व । यज॑मानः । अ॒मुष्मिन्न्॑ । लो॒के । अ॒ग्निम् । दु॒हे॒ ।  ।  12 ( 46) 

TS 5.7.4.1  
चित्ति᳚म् । जु॒हो॒मि॒ । मन॑सा । घृ॒तेन॑ । इति॑ । आ॒ह॒ । अदा᳚भ्या । वै । नाम॑ । ए॒षा । आहु॑ति॒रित्या-हु॒तिः॒ । वै॒श्व॒क॒र्म॒णीति॑ वैश्व - क॒र्म॒णी । न । ए॒न॒म् । चि॒क्या॒नम् । भ्रातृ॑व्यः । द॒भ्नो॒ति॒ । अथो॒ इति॑ । दे॒वताः᳚ । ए॒व । अवेति॑ । रु॒न्धे॒ । अग्ने᳚ । तम् । अ॒द्य । इति॑ । प॒ङ्क्त्या । जु॒हो॒ति॒ । प॒ङ्क्त्या । आहु॒त्येत्या - हु॒त्या॒ । य॒ज्ञ॒मु॒खमिति॑ यज्ञ - मु॒खम् । एति॑ । र॒भ॒ते॒ । स॒प्त । ते॒ । अ॒ग्ने॒ । स॒मिध॒ इति॑ सं - इधः॑ । स॒प्त । जि॒ह्वाः । इति॑ । आ॒ह॒ । होत्राः᳚ । ए॒व । अवेति॑ । रु॒न्धे॒ । अ॒ग्निः । दे॒वेभ्यः॑ । अपेति॑ । अ॒क्रा॒म॒त् । भा॒ग॒धेय॒मिति॑ भाग - धेय᳚म् ।  13 ( 50) 

TS 5.7.4.2  
इ॒च्छमा॑नः । तस्मै᳚ । ए॒तत् । भा॒ग॒धेय॒मिति॑ भाग - धेय᳚म् । प्रेति॑ । अ॒य॒च्छ॒न्न् । ए॒तत् । वै । अ॒ग्नेः । अ॒ग्नि॒हो॒त्रमित्य॑ग्नि - हो॒त्रम् । ए॒तर्.हि॑ । खलु॑ । वै । ए॒षः । जा॒तः । यर्.हि॑ । सर्वः॑ । चि॒तः । जा॒ताय॑ । ए॒व । अ॒स्मै॒ । अन्न᳚म् । अपीति॑ । द॒धा॒ति॒ । सः । ए॒न॒म् । प्री॒तः । प्री॒णा॒ति॒ । वसी॑यान् । भ॒व॒ति॒ । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । यत् । ए॒षः । गार्.ह॑पत्य॒ इति॒ गार्.ह॑-प॒त्यः॒ । ची॒यते᳚ । अथ॑ । क्व॑ । अ॒स्य॒ । आ॒ह॒व॒नीय॒ इत्या᳚ - ह॒व॒नीयः॑ । इति॑ । अ॒सौ । आ॒दि॒त्यः । इति॑ । ब्रू॒या॒त् । ए॒तस्मिन्न्॑ । हि । सर्वा᳚भ्यः । दे॒वता᳚भ्यः । जुह्व॑ति ।  14 ( 50) 

TS 5.7.4.3  
यः । ए॒वम् । वि॒द्वान् । अ॒ग्निम् । चि॒नु॒ते । सा॒क्षादिति॑ स - अ॒क्षात् । ए॒व । दे॒वताः᳚ । ऋ॒द्ध्नो॒ति॒ । अग्ने᳚ । य॒श॒स्वि॒न्न् । यश॑सा । इ॒मम् । अ॒र्प॒य॒ । इन्द्रा॑वती॒मितीन्द्र॑ - व॒ती॒म् । अप॑चिती॒मित्यप॑ - चि॒ती॒म् । इ॒ह । एति॑ । व॒ह॒ ।  । अ॒यम् । मू॒र्द्धा । प॒र॒मे॒ष्ठी । सु॒वर्चा॒ इति॑ सु - वर्चाः᳚ । स॒मा॒नाना᳚म् । उ॒त्त॒मश्लो॑क॒ इत्यु॑त्त॒म - श्लो॒कः॒ । अ॒स्तु॒ ।  । भ॒द्रम् । पश्य॑न्तः । उपेति॑ । से॒दुः॒ । अग्रे᳚ । तपः॑ । दी॒क्षाम् । ऋष॑यः । सु॒व॒र्विद॒ इति॑ सुवः - विदः॑ ।  । ततः॑ । क्ष॒त्रम् । बल᳚म् । ओजः॑ । च॒ । जा॒तम् । तत् । अ॒स्मै । दे॒वाः । अ॒भि । समिति॑ । न॒म॒न्तु॒ ।  । धा॒ता । वि॒धा॒तेति॑ वि - धा॒ता । प॒र॒मा ।  15 ( 50) 

TS 5.7.4.4  
उ॒त । स॒न्दृगिति॑ सं - दृक् । प्र॒जाप॑ति॒रिति॑ प्र॒जा - प॒तिः॒ । प॒र॒मे॒ष्ठी । वि॒राजेति॑ वि - राजा᳚ ।  । स्तोमाः᳚ । छन्दाꣳ॑सि । नि॒विद॒ इति॑ नि - विदः॑ । मे॒ । आ॒हुः॒ । ए॒तस्मै᳚ । रा॒ष्ट्रम् । अ॒भि । समिति॑ । न॒मा॒म॒ ।  । अ॒भ्याव॑र्तद्ध्व॒मित्य॑भि - आव॑र्तद्ध्वम् । उपेति॑ । मा॒ । एति॑ । इ॒त॒ । सा॒कम् । अ॒यम् । शा॒स्ता । अधि॑पति॒रित्यधि॑ - प॒तिः॒ । वः॒ । अ॒स्तु॒ ।  । अ॒स्य । वि॒ज्ञान॒मिति॑ वि - ज्ञान᳚म् । अनु॑ । समिति॑ । र॒भ॒द्ध्व॒म् । इ॒मम् । प॒श्चात् । अन्विति॑ । जी॒वा॒थ॒ । सर्वे᳚ ।  । रा॒ष्ट्र॒भृत॒ इति॑ राष्ट्र - भृतः॑ । ए॒ताः । उपेति॑ । द॒धा॒ति॒ । ए॒षा । वै । अ॒ग्नेः । चितिः॑ । रा॒ष्ट्र॒भृदिति॑ राष्ट्र - भृत् । तया᳚ । ए॒व । अ॒स्मि॒न्न् । रा॒ष्ट्रम् । द॒धा॒ति॒ ( ) । रा॒ष्ट्रम् । ए॒व । भ॒व॒ति॒ । न । अ॒स्मा॒त् । रा॒ष्ट्रम् । भ्रꣳ॒॒श॒ते॒ ।  ।  16 ( 57) 

TS 5.7.5.1  
यथा᳚ । वै । पु॒त्रः । जा॒तः । म्रि॒यते᳚ । ए॒वम् । वै । ए॒षः । म्रि॒य॒ते॒ । यस्य॑ । अ॒ग्निः । उख्यः॑ । उ॒द्वाय॒तीयु॑त् - वाय॑ति । यत् । नि॒र्म॒न्थ्य॑मिति॑ निः - म॒न्थ्य᳚म् । कु॒र्यात् । वीति॑ । छि॒न्द्या॒त् । भ्रातृ॑व्यम् । अ॒स्मै॒ । ज॒न॒ये॒त् । सः । ए॒व । पुनः॑ । प॒रीद्ध्य॒ इति॑ परि-इद्ध्यः॑ । स्वात् । ए॒व । ए॒न॒म् । योनेः᳚ । ज॒न॒य॒ति॒ । न । अ॒स्मै॒ । भ्रातृ॑व्यम् । ज॒न॒य॒ति॒ । तमः॑ । वै । ए॒तम् । गृ॒ह्णा॒ति॒ । यस्य॑ । अ॒ग्निः । उख्यः॑ । उ॒द्वाय॒तीत्यु॑त् - वाय॑ति । मृ॒त्युः । तमः॑ । कृ॒ष्णम् । वासः॑ । कृ॒ष्णा । धे॒नुः । दक्षि॑णा । तम॑सा ।  17 ( 50) 

TS 5.7.5.2  
ए॒व । तमः॑ । मृ॒त्युम् । अपेति॑ । ह॒ते॒ । हिर॑ण्यम् । द॒दा॒ति॒ । ज्योतिः॑ । वै । हिर॑ण्यम् । ज्योति॑षा । ए॒व । तमः॑ । अपेति॑ । ह॒ते॒ । अथो॒ इति॑ । तेजः॑ । वै । हिर॑ण्यम् । तेजः॑ । ए॒व । आ॒त्मन्न् । ध॒त्ते॒ । सुवः॑ । न । घ॒र्मः । स्वाहा᳚ । सुवः॑ । न । अ॒र्कः । स्वाहा᳚ । सुवः॑ । न । शु॒क्रः । स्वाहा᳚ । सुवः॑ । न । ज्योतिः॑ । स्वाहा᳚ । सुवः॑ । न । सूर्यः॑ । स्वाहा᳚ । अ॒र्कः । वै । ए॒षः । यत् । अ॒ग्निः । अ॒सौ । आ॒दि॒त्यः ।  18 ( 50) 

TS 5.7.5.3  
अ॒श्व॒मे॒ध इत्य॑श्व - मे॒धः । यत् । ए॒ताः । आहु॑ती॒रित्या - हु॒तीः॒ । जु॒होति॑ । अ॒र्का॒श्व॒मे॒धयो॒रित्य॑र्क - अ॒श्व॒मे॒धयोः᳚ । ए॒व । ज्योतीꣳ॑षि । समिति॑ । द॒धा॒ति॒ । ए॒षः । ह॒ । तु । वै । अ॒र्का॒श्व॒मे॒धीत्य॑र्क-अ॒श्व॒मे॒धी । यस्य॑ । ए॒तत् । अ॒ग्नौ । क्रि॒यते᳚ । आपः॑ । वै । इ॒दम् । अग्रे᳚ । स॒लि॒लम् । आ॒सी॒त् । सः । ए॒ताम् । प्र॒जाप॑ति॒रिति॑ प्र॒जा - प॒तिः॒ । प्र॒थ॒माम् । चिति᳚म् । अ॒प॒श्य॒त् । ताम् । उपेति॑ । अ॒ध॒त्त॒ । तत् । इ॒यम् । अ॒भ॒व॒त् । तम् । वि॒श्वक॒र्मेति॑ वि॒श्व - क॒र्मा॒ । अ॒ब्र॒वी॒त् । उपेति॑ । त्वा॒ । एति॑ । अ॒या॒नि॒ । इति॑ । न । इ॒ह । लो॒कः । अ॒स्ति॒ । इति॑ ।  19 ( 50) 

TS 5.7.5.4  
अ॒ब्र॒वी॒त् । सः । ए॒ताम् । द्वि॒तीया᳚म् । चिति᳚म् । अ॒प॒श्य॒त् । ताम् । उपेति॑ । अ॒ध॒त्त॒ । तत् । अ॒न्तरि॑क्षम् । अ॒भ॒व॒त् । सः । य॒ज्ञः । प्र॒जाप॑ति॒मिति॑ प्र॒जा - प॒ति॒म् । अ॒ब्र॒वी॒त् । उपेति॑ । त्वा॒ । एति॑ । अ॒या॒नि॒ । इति॑ । न । इ॒ह । लो॒कः । अ॒स्ति॒ । इति॑ । अ॒ब्र॒वी॒त् । सः । वि॒श्वक॑र्माण॒मिति॑ वि॒श्व-क॒र्मा॒ण॒म् । अ॒ब्र॒वी॒त् । उपेति॑ । त्वा॒ । एति॑ । अ॒या॒नि॒ । इति॑ । केन॑ । मा॒ । उ॒पैष्य॒सीत्यु॑प - ऐष्य॑सि । इति॑ । दिश्या॑भिः । इति॑ । अ॒ब्र॒वी॒त् । तम् । दिश्या॑भिः । उ॒पैदित्यु॑प - ऐत् । ताः । उपेति॑ । अ॒ध॒त्त॒ । ताः । दिशः॑ ।  20 ( 50) 

TS 5.7.5.5  
अ॒भ॒व॒न्न् । सः । प॒र॒मे॒ष्ठी । प्र॒जाप॑ति॒मिति॑ प्र॒जा-प॒ति॒म् । अ॒ब्र॒वी॒त् । उपेति॑ । त्वा॒ । एति॑ । अ॒या॒नि॒ । इति॑ । न । इ॒ह । लो॒कः । अ॒स्ति॒ । इति॑ । अ॒ब्र॒वी॒त् । सः । वि॒श्वक॑र्माण॒मिति॑ वि॒श्व - क॒र्मा॒ण॒म् । च॒ । य॒ज्ञम् । च॒ । अ॒ब्र॒वी॒त् । उपेति॑ । वा॒म् । एति॑ । अ॒या॒नि॒ । इति॑ । न । इ॒ह । लो॒कः । अ॒स्ति॒ । इति॑ । अ॒ब्रू॒ता॒म् । सः । ए॒ताम् । तृ॒तीया᳚म् । चिति᳚म् । अ॒प॒श्य॒त् । ताम् । उपेति॑ । अ॒ध॒त्त॒ । तत् । अ॒सौ । अ॒भ॒व॒त् । सः । आ॒दि॒त्यः । प्र॒जाप॑ति॒मिति॑ प्र॒जा-प॒ति॒म् । अ॒ब्र॒वी॒त् । उपेति॑ । त्वा॒ ।  21 ( 50) 

TS 5.7.5.6  
एति॑ । अ॒या॒नि॒ । इति॑ । न । इ॒ह । लो॒कः । अ॒स्ति॒ । इति॑ । अ॒ब्र॒वी॒त् । सः । वि॒श्वक॑र्माण॒मिति॑ वि॒श्व - क॒र्मा॒ण॒म् । च॒ । य॒ज्ञम् । च॒ । अ॒ब्र॒वी॒त् । उपेति॑ । वा॒म् । एति॑ । अ॒या॒नि॒ । इति॑ । न । इ॒ह । लो॒कः । अ॒स्ति॒ । इति॑ । अ॒ब्रू॒ता॒म् । सः । प॒र॒मे॒ष्ठिन᳚म् । अ॒ब्र॒वी॒त् । उपेति॑ । त्वा॒ । एति॑ । अ॒या॒नि॒ । इति॑ । केन॑ । मा॒ । उ॒पैष्य॒सीत्यु॑प - ऐष्य॑सि । इति॑ । लो॒कं॒पृ॒णयेति॑ लोकं - पृ॒णया᳚ । इति॑ । अ॒ब्र॒वी॒त् । तम् । लो॒कं॒पृ॒णयेति॑ लोकं - पृ॒णया᳚ । उ॒पैदित्यु॑प - ऐत् । तस्मा᳚त् । अया॑तया॒म्नीत्यया॑त - या॒म्नी॒ । लो॒कं॒पृ॒णेति॑ लोकं - पृ॒णा । अया॑तया॒मेत्यया॑त - या॒मा॒ । हि । अ॒सौ ।  22 ( 50) 

TS 5.7.5.7  
आ॒दि॒त्यः । तान् । ऋष॑यः । अ॒ब्रु॒व॒न्न् । उपेति॑ । वः॒ । एति॑ । अ॒या॒म॒ । इति॑ । केन॑ । नः॒ । उ॒पैष्य॒थेत्यु॑प - ऐष्य॑थ । इति॑ । भू॒म्ना । इति॑ । अ॒ब्रु॒व॒न्न् । तान् । द्वाभ्या᳚म् । चिती᳚भ्या॒मिति॒ चिति॑ - भ्या॒म् । उ॒पाय॒न्नित्यु॑प - आयन्न्॑ । सः । पञ्च॑चितीक॒ इति॒ पञ्च॑-चि॒ती॒कः॒ । समिति॑ । अ॒प॒द्य॒त॒ । यः । ए॒वम् । वि॒द्वान् । अ॒ग्निम् । चि॒नु॒ते । भूयान्॑ । ए॒व । भ॒व॒ति॒ । अ॒भीति॑ । इ॒मान् । लो॒कान् । ज॒य॒ति॒ । वि॒दुः । ए॒न॒म् । दे॒वाः । अथो॒ इति॑ । ए॒तासा᳚म् । ए॒व । दे॒वता॑नाम् । सायु॑ज्यम् । ग॒च्छ॒ति॒ ।  ।  23 ( 45) 

TS 5.7.6.1  
वयः॑ । वै । अ॒ग्निः । यत् । अ॒ग्नि॒चिदित्य॑ग्नि - चित् । प॒क्षिणः॑ । अ॒श्ञी॒यात् । तम् । ए॒व । अ॒ग्निम् । अ॒द्या॒त् । आर्ति᳚म् । एति॑ । ऋ॒च्छे॒त् । सं॒ॅव॒थ्स॒रमिति॑ सं - व॒थ्स॒रम् । व्र॒तम् । च॒रे॒त् । सं॒ॅव॒थ्स॒रमिति॑ सं - व॒थ्स॒रम् । हि । व्र॒तम् । न । अतीति॑ । प॒शुः । वै । ए॒षः । यत् । अ॒ग्निः । हि॒नस्ति॑ । खलु॑ । वै । तम् । प॒शुः । यः । ए॒न॒म् । पु॒रस्ता᳚त् । प्र॒त्यञ्च᳚म् । उ॒प॒चर॒तीत्यु॑प - चर॑ति । तस्मा᳚त् । प॒श्चात् । प्राङ् । उ॒प॒चर्य॒ इत्यु॑प - चर्यः॑ । आ॒त्मनः॑ । अहिꣳ॑सायै । तेजः॑ । अ॒सि॒ । तेजः॑ । मे॒ । य॒च्छ॒ । पृ॒थि॒वीम् । य॒च्छ॒ ।  24 ( 50) 

TS 5.7.6.2  
पृ॒थि॒व्यै । मा॒ । पा॒हि॒ । ज्योतिः॑ । अ॒सि॒ । ज्योतिः॑ । मे॒ । य॒च्छ॒ । अ॒न्तरि॑क्षम् । य॒च्छ॒ । अ॒न्तरि॑क्षात् । मा॒ । पा॒हि॒ । सुवः॑ । अ॒सि॒ । सुवः॑ । मे॒ । य॒च्छ॒ । दिव᳚म् । य॒च्छ॒ । दि॒वः । मा॒ । पा॒हि॒ । इति॑ । आ॒ह॒ । ए॒ताभिः॑ । वै । इ॒मे । लो॒काः । विधृ॑ता॒ इति॒ वि - धृ॒ताः॒ । यत् । ए॒ताः । उ॒प॒दधा॒तीत्यु॑प - दधा॑ति । ए॒षाम् । लो॒काना᳚म् । विधृ॑त्या॒ इति॒ वि - धृ॒त्यै॒ । स्व॒य॒मा॒तृ॒ण्णा इति॑ स्वयं - आ॒तृ॒ण्णाः । उ॒प॒धायेत्यु॑प - धाय॑ । हि॒र॒ण्ये॒ष्ट॒का इति॑ हिरण्य - इ॒ष्ट॒काः । उपेति॑ । द॒धा॒ति॒ । इ॒मे । वै । लो॒काः । स्व॒य॒मा॒तृ॒ण्णा इति॑ स्वयं-आ॒तृ॒ण्णाः । ज्योतिः॑ । हिर॑ण्यम् । यत् । स्व॒य॒मा॒तृ॒ण्णा इति॑ स्वयं - आ॒तृ॒ण्णाः । उ॒प॒धायेत्यु॑प - धाय॑ ।  25 ( 50) 

TS 5.7.6.3  
हि॒र॒ण्ये॒ष्ट॒का इति॑ हिरण्य - इ॒ष्ट॒काः । उ॒प॒दधा॒तीत्यु॑प - दधा॑ति । इ॒मान् । ए॒व । ए॒ताभिः॑ । लो॒कान् । ज्योति॑ष्मतः । कु॒रु॒ते॒ । अथो॒ इति॑ । ए॒ताभिः॑ । ए॒व । अ॒स्मै॒ । इ॒मे । लो॒काः । प्रेति॑ । भा॒न्ति॒ । याः । ते॒ । अ॒ग्ने॒ । सूर्ये᳚ । रुचः॑ । उ॒द्य॒त इत्यु॑त् - य॒तः । दिव᳚म् । आ॒त॒न्वन्तीत्या᳚ - त॒न्वन्ति॑ । र॒श्मिभि॒रिति॑ र॒श्मि - भिः॒ ।  । ताभिः॑ । सर्वा॑भिः । रु॒चे । जना॑य । नः॒ । कृ॒धि॒ ।  । याः । वः॒ । दे॒वाः॒ । सूर्ये᳚ । रुचः॑ । गोषु॑ । अश्वे॑षु । याः । रुचः॑ ।  । इन्द्रा᳚ग्नी॒ इतीन्द्र॑-अ॒ग्नी॒ । ताभिः॑ । सर्वा॑भिः । रुच᳚म् । नः॒ । ध॒त्त॒ । बृ॒ह॒स्प॒ते॒ ।  । रुच᳚म् । नः॒ । धे॒हि॒ ।  26 ( 50) 

TS 5.7.6.4  
ब्रा॒ह्म॒णेषु॑ । रुच᳚म् । राज॒स्विति॒ राज॑ - सु॒ । नः॒ । कृ॒धि॒ ।  । रुच᳚म् । वि॒श्ये॑षु । शू॒द्रेषु॑ । मयि॑ । धे॒हि॒ । रु॒चा । रुच᳚म् ।  । द्वे॒धा । वै । अ॒ग्निम् । चि॒क्या॒नस्य॑ । यशः॑ । इ॒न्द्रि॒यम् । ग॒च्छ॒ति॒ । अ॒ग्निम् । वा॒ । चि॒तम् । ई॒जा॒नम् । वा॒ । यत् । ए॒ताः । आहु॑ती॒रित्या - हु॒तीः॒ । जु॒होति॑ । आ॒त्मन्न् । ए॒व । यशः॑ । इ॒न्द्रि॒यम् । ध॒त्ते॒ । ई॒श्व॒रः । वै । ए॒षः । आर्ति᳚म् । आर्तो॒रित्या - अ॒र्तोः॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि - क्राम॑ति । तत् । त्वा॒ । या॒मि॒ । ब्रह्म॑णा । वन्द॑मानः । इति॑ । वा॒रु॒ण्या । ऋ॒चा ।  27 ( 50) 

TS 5.7.6.5  
जु॒हु॒या॒त् । शान्तिः॑ । ए॒व । ए॒षा । अ॒ग्नेः । गुप्तिः॑ । आ॒त्मनः॑ । ह॒विष्कृ॑त॒ इति॑ ह॒विः - कृ॒तः॒ । वै । ए॒षः । यः । अ॒ग्निम् । चि॒नु॒ते । यथा᳚ । वै । ह॒विः । स्कन्द॑ति । ए॒वम् । वै । ए॒षः । स्क॒न्द॒ति॒ । यः । अ॒ग्निम् । चि॒त्वा । स्त्रिय᳚म् । उ॒पैतीत्यु॑प - एति॑ । मै॒त्रा॒व॒रु॒ण्येति॑ मैत्रा - व॒रु॒ण्या । आ॒मिक्ष॑या । य॒जे॒त॒ । मै॒त्रा॒व॒रु॒णता॒मिति॑ मैत्रा - व॒रु॒णता᳚म् । ए॒व । उपेति॑ । ए॒ति॒ । आ॒त्मनः॑ । अस्क॑न्दाय । यः । वै । अ॒ग्निम् । ऋ॒तु॒स्थामित्यृ॑तु - स्थाम् । वेद॑ । ऋ॒तुर्.ऋ॑तु॒रित्यृ॒तुः - ऋ॒तुः॒ । अ॒स्मै॒ । कल्प॑मानः । ए॒ति॒ । प्रतीति॑ । ए॒व । ति॒ष्ठ॒ति॒ । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः ।  28 ( 50) 

TS 5.7.6.6  
ऋ॒तु॒स्था इत्यृ॑तु - स्थाः । तस्य॑ । व॒स॒न्तः । शिरः॑ । ग्री॒ष्मः । दक्षि॑णः । प॒क्षः । व॒र्॒.षाः । पुच्छ᳚म् । श॒रत् । उत्त॑र॒ इत्युत् - त॒रः॒ । प॒क्षः । हे॒म॒न्तः । मद्ध्य᳚म् । पू॒र्व॒प॒क्षा इति॑ पूर्व - प॒क्षाः । चित॑यः । अ॒प॒र॒प॒क्षा इत्य॑पर - प॒क्षाः । पुरी॑षम् । अ॒हो॒रा॒त्राणीत्य॑हः-रा॒त्राणि॑ । इष्ट॑काः । ए॒षः । वै । अ॒ग्निः । ऋ॒तु॒स्था इत्यृ॑तु - स्थाः । यः । ए॒वम् । वेद॑ । ऋ॒तुर्.ऋ॑तु॒रित्यृ॒तुः - ऋ॒तुः॒ । अ॒स्मै॒ । कल्प॑मानः । ए॒ति॒ । प्रतीति॑ । ए॒व । ति॒ष्ठ॒ति॒ । प्र॒जाप॑ति॒रिति॑ प्र॒जा - प॒तिः॒ । वै । ए॒तम् । ज्यैष्ठ्य॑काम॒ इति॒ ज्यैष्ठ्य॑ - का॒मः॒ । नीति॑ । अ॒ध॒त्त॒ । ततः॑ । वै । सः । ज्यैष्ठ्य᳚म् । अ॒ग॒च्छ॒त् । यः । ए॒वम् । वि॒द्वान् । अ॒ग्निम् । चि॒नु॒ते ( ) । ज्यैष्ठ्य᳚म् । ए॒व । ग॒च्छ॒ति॒ ।  ।  29 ( 53) 

TS 5.7.7.1  
यत् । आकू॑ता॒दित्या - कू॒ता॒त् । स॒मसु॑स्रो॒दिति॑ सं - असु॑स्रोत् । हृ॒दः । वा॒ । मन॑सः । वा॒ । संभृ॑त॒मिति॒ सं - भृ॒त॒म् । चक्षु॑षः । वा॒ ।  । तम् । अनु॑ । प्रेति॑ । इ॒हि॒ । सु॒कृ॒तस्येति॑ सु - कृ॒तस्य॑ । लो॒कम् । यत्र॑ । ऋष॑यः । प्र॒थ॒म॒जा इति॑ प्रथम-जाः । ये । पु॒रा॒णाः ।  । ए॒तम् । स॒ध॒स्थेति॑ सध - स्थ॒ । परीति॑ । ते॒ । द॒दा॒मि॒ । यम् । आ॒वहा॒दित्या᳚ - वहा᳚त् । शे॒व॒धिमिति॑ शेव - धिम् । जा॒तवे॑दा॒ इति॑ जा॒त - वे॒दाः॒ ।  । अ॒न्वा॒ग॒न्तेत्य॑नु-आ॒ग॒न्ता । य॒ज्ञप॑ति॒रिति॑ य॒ज्ञ-प॒तिः॒ । वः॒ । अत्र॑ । तम् । स्म॒ । जा॒नी॒त॒ । प॒र॒मे । व्यो॑म॒न्निति॒ वि-ओ॒म॒न्न् ।  । जा॒नी॒तात् । ए॒न॒म् । प॒र॒मे । व्यो॑म॒न्निति॒ वि - ओ॒म॒न्न् । देवाः᳚ । स॒ध॒स्था॒ इति॑ सध - स्थाः॒ । वि॒द । रू॒पम् । अ॒स्य॒ ।  । यत् । आ॒गच्छा॒दित्या᳚ - गच्छा᳚त् ।  30 ( 50) 

TS 5.7.7.2  
प॒थिभि॒रिति॑ प॒थि - भिः॒ । दे॒व॒यानै॒रिति॑ देव - यानैः᳚ । इ॒ष्टा॒पू॒र्ते इती᳚ष्टा-पू॒र्ते । कृ॒णु॒ता॒त् । आ॒विः । अ॒स्मै॒ ।  । सम् । प्रेति॑ । च्य॒व॒द्ध्व॒म् । अन्विति॑ । सम् । प्रेति॑ । या॒त॒ । अग्ने᳚ । प॒थः । दे॒व॒याना॒निति॑ देव - यानान्॑ । कृ॒णु॒द्ध्व॒म् ।  । अ॒स्मिन्न् । स॒धस्थ॒ इति॑ स॒ध - स्थे॒ । अधीति॑ । उत्त॑रस्मि॒न्नित्युत् - त॒र॒स्मि॒न्न् । विश्वे᳚ । दे॒वाः॒ । यज॑मानः । च॒ । सी॒द॒त॒ ।  । प्र॒स्त॒रेणेति॑ प्र - स्त॒रेण॑ । प॒रि॒धिनेति॑ परि - धिना᳚ । स्रु॒चा । वेद्या᳚ । च॒ । ब॒र्॒.हिषा᳚ ।  । ऋ॒चा । इ॒मम् । य॒ज्ञम् । नः॒ । व॒ह॒ । सुवः॑ । दे॒वेषु॑ । गन्त॑वे ।  । यत् । इ॒ष्टम् । यत् । प॒रा॒दान॒मिति॑ परा - दान᳚म् । यत् । द॒त्तम् । या । च॒ । दक्षि॑णा ।  । तत् ।  31 ( 50) 

TS 5.7.7.3  
अ॒ग्निः । वै॒श्व॒क॒र्म॒ण इति॑ वैश्व - क॒र्म॒णः । सुवः॑ । दे॒वेषु॑ । नः॒ । द॒ध॒त् ।  । येन॑ । स॒हस्र᳚म् । वह॑सि । येन॑ । अ॒ग्ने॒ । स॒र्व॒वे॒द॒समिति॑ सर्व - वे॒द॒सम् ।  । तेन॑ । इ॒मम् । य॒ज्ञम् । नः॒ । व॒ह॒ । सुवः॑ । दे॒वेषु॑ । गन्त॑वे ।  । येन॑ । अ॒ग्ने॒ । दक्षि॑णाः । यु॒क्ताः । य॒ज्ञम् । वह॑न्ति । ऋ॒त्विजः॑ ।  । तेन॑ । इ॒मम् । य॒ज्ञम् । नः॒ । व॒ह॒ । सुवः॑ । दे॒वेषु॑ । गन्त॑वे ।  । येन॑ । अ॒ग्ने॒ । सु॒कृत॒ इति॑ सु - कृतः॑ । प॒था । मधोः᳚ । धाराः᳚ । व्या॒न॒शुरिति॑ वि - आ॒न॒शुः ।  । तेन॑ । इ॒मम् । य॒ज्ञम् । नः॒ । व॒ह॒ । सुवः॑ । दे॒वेषु॑ । गन्त॑वे ( ) ।  । यत्र॑ । धाराः᳚ । अन॑पेता॒ इत्यन॑प - इ॒ताः॒ । मधोः᳚ । घृ॒तस्य॑ । च॒ । याः ।  । तत् । अ॒ग्निः । वै॒श्व॒क॒र्म॒ण इति॑ वैश्व - क॒र्म॒णः । सुवः॑ । दे॒वेषु॑ । नः॒ । द॒ध॒त् ।  ।  32 ( 64) 

TS 5.7.8.1  
याः । ते॒ । अ॒ग्ने॒ । स॒मिध॒ इति॑ सं - इधः॑ । यानि॑ । धाम॑ । या । जि॒ह्वा । जा॒त॒वे॒द॒ इति॑ जात-वे॒दः॒ । यः । अ॒र्चिः ।  । ये । ते॒ । अ॒ग्ने॒ । मे॒डयः॑ । ये । इन्द॑वः । तेभिः॑ । आ॒त्मान᳚म् । चि॒नु॒हि॒ । प्र॒जा॒नन्निति॑ प्र - जा॒नन्न् ।  । उ॒थ्स॒न्न॒य॒ज्ञ इत्यु॑थ्सन्न - य॒ज्ञः । वै । ए॒षः । यत् । अ॒ग्निः । किम् । वा॒ । अह॑ । ए॒तस्य॑ । क्रि॒यते᳚ । किम् । वा॒ । न । यत् । वै । अ॒द्ध्व॒र्युः । अ॒ग्नेः । चि॒न्वन्न् । अ॒न्त॒रेतीत्य॑न्तः - एति॑ । आ॒त्मनः॑ । वै । तत् । अ॒न्तः । ए॒ति॒ । याः । ते॒ । अ॒ग्ने॒ । स॒मिध॒ इति॑ सं - इधः॑ । यानि॑ ।  33 ( 50) 

TS 5.7.8.2  
धाम॑ । इति॑ । आ॒ह॒ । ए॒षा । वै । अ॒ग्नेः । स्व॒यं॒चि॒तिरिति॑ स्वयं - चि॒तिः । अ॒ग्निः । ए॒व । तत् । अ॒ग्निम् । चि॒नो॒ति॒ । न । अ॒द्ध्व॒र्युः । आ॒त्मनः॑ । अ॒न्तः । ए॒ति॒ । चत॑स्रः । आशाः᳚ । प्रेति॑ । च॒र॒न्तु॒ । अ॒ग्नयः॑ । इ॒मम् । नः॒ । य॒ज्ञम् । न॒य॒तु॒ । प्र॒जा॒नन्निति॑ प्र - जा॒नन्न् ।  । घृ॒तम् । पिन्वन्न्॑ । अ॒जर᳚म् । सु॒वीर॒मिति॑ सु-वीर᳚म् । ब्रह्म॑ । स॒मिदिति॑ सं - इत् । भ॒व॒ति॒ । आहु॑तीना॒मित्या - हु॒ती॒ना॒म् ।  । सु॒व॒र्गायेति॑ सुवः - गाय॑ । वै । ए॒षः । लो॒काय॑ । उपेति॑ । धी॒य॒ते॒ । यत् । कू॒र्मः । चत॑स्रः । आशाः᳚ । प्रेति॑ । च॒र॒न्तु॒ । अ॒ग्नयः॑ । इति॑ । आ॒ह॒ ।  34 ( 50) 

TS 5.7.8.3  
दिशः॑ । ए॒व । ए॒तेन॑ । प्रेति॑ । जा॒ना॒ति॒ । इ॒मम् । नः॒ । य॒ज्ञम् । न॒य॒तु॒ । प्र॒जा॒नन्निति॑ प्र - जा॒नन्न् । इति॑ । आ॒ह॒ । सु॒व॒र्गस्येति॑ सुवः - गस्य॑ । लो॒कस्य॑ । अ॒भिनी᳚त्या॒ इत्य॒भि-नी॒त्यै॒ । ब्रह्म॑ । स॒मिदिति॑ सं - इत् । भ॒व॒ति॒ । आहु॑तीना॒मित्या - हु॒ती॒ना॒म् । इति॑ । आ॒ह॒ । ब्रह्म॑णा । वै । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । यत् । ब्रह्म॑ण्व॒त्येति॒ ब्रह्मण्॑ - व॒त्या॒ । उ॒प॒दधा॒तीत्यु॑प - दधा॑ति । ब्रह्म॑णा । ए॒व । तत् । यज॑मानः । सु॒व॒र्गमिति॑ सुवः - गम् । लो॒कम् । ए॒ति॒ । प्र॒जाप॑ति॒रिति॑ प्र॒जा - प॒तिः॒ । वै । ए॒षः । यत् । अ॒ग्निः । तस्य॑ । प्र॒जा इति॑ प्र - जाः । प॒शवः॑ । छन्दाꣳ॑सि । रू॒पम् । सर्वान्॑ । वर्णान्॑ । इष्ट॑कानाम् ( ) । कु॒र्या॒त् । रू॒पेण॑ । ए॒व । प्र॒जामिति॑ प्र - जाम् । प॒शून् । छन्दाꣳ॑सि । अवेति॑ । रु॒न्धे॒ । अथो॒ इति॑ । प्र॒जाभ्य॒ इति॑ प्र - जाभ्यः॑ । ए॒व । ए॒न॒म् । प॒शुभ्य॒ इति॑ प॒शु-भ्यः॒ । छन्दो᳚भ्य॒ इति॒ छन्दः॑ - भ्यः॒ । अ॒व॒रुद्ध्येत्य॑व - रुद्ध्य॑ । चि॒नु॒ते॒ ।  ।  35 ( 66) 

TS 5.7.9.1  
मयि॑ । गृ॒ह्णा॒मि॒ । अग्रे᳚ । अ॒ग्निम् । रा॒यः । पोषा॑य । सु॒प्र॒जा॒स्त्वायेति॑ सुप्रजाः - त्वाय॑ । सु॒वीर्या॒येति॑ सु - वीर्या॑य ।  । मयि॑ । प्र॒जामिति॑ प्र - जाम् । मयि॑ । वर्चः॑ । द॒धा॒मि॒ । अरि॑ष्टाः । स्या॒म॒ । त॒नुवा᳚ । सु॒वीरा॒ इति॑ सु - वीराः᳚ ।  । यः । नः॒ । अ॒ग्निः । पि॒त॒रः॒ । हृ॒थ्स्विति॑ हृत् - सु । अ॒न्तः । अम॑र्त्यः । मर्त्यान्॑ । आ॒वि॒वेशेत्या᳚ - वि॒वेश॑ ।  । तम् । आ॒त्मन्न् । परीति॑ । गृ॒ह्णी॒म॒हे॒ । व॒यम् । मा । सः । अ॒स्मान् । अ॒व॒हायेत्य॑व - हाय॑ । परेति॑ । गा॒त् ।  । यत् । अ॒द्ध्व॒र्युः । आ॒त्मन्न् । अ॒ग्निम् । अगृ॑हीत्वा । अ॒ग्निम् । चि॒नु॒यात् । यः । अ॒स्य॒ । स्वः । अ॒ग्निः । तम् । अपीति॑ ।  36 ( 50) 

TS 5.7.9.2  
यज॑मानाय । चि॒नु॒या॒त् । अ॒ग्निम् । खलु॑ । वै । प॒शवः॑ । अनु॑ । उपेति॑ । ति॒ष्ठ॒न्ते॒ । अ॒प॒क्रामु॑का॒ इत्य॑प - क्रामु॑काः । अ॒स्मा॒त् । प॒शवः॑ । स्युः॒ । मयि॑ । गृ॒ह्णा॒मि॒ । अग्रे᳚ । अ॒ग्निम् । इति॑ । आ॒ह॒ । आ॒त्मन्न् । ए॒व । स्वम् । अ॒ग्निम् । दा॒धा॒र॒ । न । अ॒स्मा॒त् । प॒शवः॑ । अपेति॑ । क्रा॒म॒न्ति॒ । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । यत् । मृत् । च॒ । आपः॑ । च॒ । अ॒ग्नेः । अ॒ना॒द्यम् । अथ॑ । कस्मा᳚त् । मृ॒दा । च॒ । अ॒द्भिरित्य॑त्-भिः । च॒ । अ॒ग्निः । ची॒य॒ते॒ । इति॑ । यत् । अ॒द्भिरित्य॑त् - भिः । सं॒ॅयौतीति॑ सं - यौति॑ ।  37 ( 50) 

TS 5.7.9.3  
आपः॑ । वै । सर्वाः᳚ । दे॒वताः᳚ । दे॒वता॑भिः । ए॒व । ए॒न॒म् । समिति॑ । सृ॒ज॒ति॒ । यत् । मृ॒दा । चि॒नोति॑ । इ॒यम् । वै । अ॒ग्निः । वै॒श्वा॒न॒रः । अ॒ग्निना᳚ । ए॒व । तत् । अ॒ग्निम् । चि॒नो॒ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । यत् । मृ॒दा । च॒ । अ॒द्भिरित्य॑त् - भिः । च॒ । अ॒ग्निः । ची॒यते᳚ । अथ॑ । कस्मा᳚त् । अ॒ग्निः । उ॒च्य॒ते॒ । इति॑ । यत् । छन्दो॑भि॒रिति॒ छन्दः॑ - भिः॒ । चि॒नोति॑ । अ॒ग्नयः॑ । वै । छन्दाꣳ॑सि । तस्मा᳚त् । अ॒ग्निः । उ॒च्य॒ते॒ । अथो॒ इति॑ । इ॒यम् । वै । अ॒ग्निः । वै॒श्वा॒न॒रः । यत् ।  38 ( 50) 

TS 5.7.9.4  
मृ॒दा । चि॒नोति॑ । तस्मा᳚त् । अ॒ग्निः । उ॒च्य॒ते॒ । हि॒र॒ण्ये॒ष्ट॒का इति॑ हिरण्य - इ॒ष्ट॒काः । उपेति॑ । द॒धा॒ति॒ । ज्योतिः॑ । वै । हिर॑ण्यम् । ज्योतिः॑ । ए॒व । अ॒स्मि॒न्न् । द॒धा॒ति॒ । अथो॒ इति॑ । तेजः॑ । वै । हिर॑ण्यम् । तेजः॑ । ए॒व । आ॒त्मन्न् । ध॒त्ते॒ । यः । वै । अ॒ग्निम् । स॒र्वतो॑मुख॒मिति॑ स॒र्वतः॑ - मु॒ख॒म् । चि॒नु॒ते । सर्वा॑सु । प्र॒जास्विति॑ प्र - जासु॑ । अन्न᳚म् । अ॒त्ति॒ । सर्वाः᳚ । दिशः॑ । अ॒भीति॑ । ज॒य॒ति॒ । गा॒य॒त्रीम् । पु॒रस्ता᳚त् । उपेति॑ । द॒धा॒ति॒ । त्रि॒ष्टुभ᳚म् । द॒क्षि॒ण॒तः । जग॑तीम् । प॒श्चात् । अ॒नु॒ष्टुभ॒मित्य॑नु-स्तुभ᳚म् । उ॒त्त॒र॒त इत्यु॑त्-त॒र॒तः । प॒ङ्क्तिम् । मद्ध्ये᳚ । ए॒षः । वै ( ) । अ॒ग्निः । स॒र्वतो॑मुख॒ इति॑ स॒र्वतः॑ - मु॒खः॒ । तम् । यः । ए॒वम् । वि॒द्वान् । चि॒नु॒ते । सर्वा॑सु । प्र॒जास्विति॑ प्र-जासु॑ । अन्न᳚म् । अ॒त्ति॒ । सर्वाः᳚ । दिशः॑ । अ॒भीति॑ । ज॒य॒ति॒ । अथो॒ इति॑ । दि॒शि । ए॒व । दिश᳚म् । प्रेति॑ । व॒य॒ति॒ । तस्मा᳚त् । दि॒शि । दिक् । प्रोतेति॒ प्र - उ॒ता॒ ।  ।  39 ( 75) 

TS 5.7.10.1  
प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒सृ॒ज॒त॒ । सः । अ॒स्मा॒त् । सृ॒ष्टः । प्राङ् । प्रेति॑ । अ॒द्र॒व॒त् । तस्मै᳚ । अश्व᳚म् । प्रतीति॑ । आ॒स्य॒त् । सः । द॒क्षि॒णा । एति॑ । अ॒व॒र्त॒त॒ । तस्मै᳚ । वृ॒ष्णिम् । प्रतीति॑ । आ॒स्य॒त् । सः । प्र॒त्यङ् । एति॑ । अ॒व॒र्त॒त॒ । तस्मै᳚ । ऋ॒ष॒भम् । प्रतीति॑ । आ॒स्य॒त् । सः । उदङ्॑ । एति॑ । अ॒व॒र्त॒त॒ । तस्मै᳚ । ब॒स्तम् । प्रतीति॑ । आ॒स्य॒त् । सः । ऊ॒र्द्ध्वः । अ॒द्र॒व॒त् । तस्मै᳚ । पुरु॑षम् । प्रतीति॑ । आ॒स्य॒त् । यत् । प॒शु॒शी॒र्॒.षाणीति॑ पशु - शी॒र्॒.षाणि॑ । उ॒प॒दधा॒तीत्यु॑प - दधा॑ति । स॒र्वतः॑ । ए॒व । ए॒न॒म् ।  40 ( 50) 

TS 5.7.10.2  
अ॒व॒रुद्ध्येत्य॑व - रुद्ध्य॑ । चि॒नु॒ते॒ । ए॒ताः । वै । प्रा॒ण॒भृत॒ इति॑ प्राण - भृतः॑ । चक्षु॑ष्मतीः । इष्ट॑काः । यत् । प॒शु॒शी॒र्.॒षाणीति॑ पशु - शी॒र्.॒षाणि॑ । यत् । प॒शु॒शी॒र्.॒षाणीति॑ पशु - शी॒र्.॒षाणि॑ । उ॒प॒दधा॒तीत्यु॑प - दधा॑ति । ताभिः॑ । ए॒व । यज॑मानः । अ॒मुष्मिन्न्॑ । लो॒के । प्रेति॑ । अ॒नि॒ति॒ । अथो॒ इति॑ । ताभिः॑ । ए॒व । अ॒स्मै॒ । इ॒मे । लो॒काः । प्रेति॑ । भा॒न्ति॒ । मृ॒दा । अ॒भि॒लिप्येत्य॑भि - लिप्य॑ । उपेति॑ । द॒धा॒ति॒ । मे॒द्ध्य॒त्वायेति॑ मेद्ध्य-त्वाय॑ । प॒शुः । वै । ए॒षः । यत् । अ॒ग्निः । अन्न᳚म् । प॒शवः॑ । ए॒षः । खलु॑ । वै । अ॒ग्निः । यत् । प॒शु॒शी॒र्.॒षाणीति॑ पशु-शी॒र्.॒षाणि॑ । यम् । का॒मये॑त । कनी॑यः । अ॒स्य॒ । अन्न᳚म् ।  41 ( 50) 

TS 5.7.10.3  
स्या॒त् । इति॑ । स॒न्त॒रामिति॑ सं - त॒राम् । तस्य॑ । प॒शु॒शी॒र्.॒षाणीति॑ पशु - शी॒र्.॒षाणि॑ । उपेति॑ । द॒द्ध्या॒त् । कनी॑यः । ए॒व । अ॒स्य॒ । अन्न᳚म् । भ॒व॒ति॒ । यम् । का॒मये॑त । स॒माव॑त् । अ॒स्य॒ । अन्न᳚म् । स्या॒त् । इति॑ । म॒द्ध्य॒तः । तस्य॑ । उपेति॑ । द॒द्ध्या॒त् । स॒माव॑त् । ए॒व । अ॒स्य॒ । अन्न᳚म् । भ॒व॒ति॒ । यम् । का॒मये॑त । भूयः॑ । अ॒स्य॒ । अन्न᳚म् । स्या॒त् । इति॑ । अन्ते॑षु । तस्य॑ । व्यु॒दूह्येति॑ वि - उ॒दूह्य॑ । उपेति॑ । द॒द्ध्या॒त् । अ॒न्त॒तः । ए॒व । अ॒स्मै॒ । अन्न᳚म् । अवेति॑ । रु॒न्धे॒ । भूयः॑ । अ॒स्य॒ । अन्न᳚म् । भ॒व॒ति॒ ( ) ।  ।  42 ( 50) 

TS 5.7.11.1  
स्ते॒गान् । दꣳष्ट्रा᳚भ्याम् । म॒ण्डूकान्॑ । जंभ्ये॑भिः । आद॑काम् । खा॒देन॑ । ऊर्ज᳚म् । सꣳ॒॒सू॒देनेति॑ सं-सू॒देन॑ । अर॑ण्यम् । जांबी॑लेन । मृद᳚म् । ब॒र्स्वे॑भिः । शर्क॑राभिः । अव॑काम् । अव॑काभिः । शर्क॑राम् । उ॒थ्सा॒देनेत्यु॑त् - सा॒देन॑ । जि॒ह्वाम् । अ॒व॒क्र॒न्देनेत्य॑व - क्र॒न्देन॑ । तालु᳚म् । सर॑स्वतीम् । जि॒ह्वा॒ग्रेणेति॑ जिह्वा - अ॒ग्रेण॑ ।  ।  43 ( 22) 

TS 5.7.12.1  
वाज᳚म् । हनू᳚भ्या॒मिति॒ हनु॑ - भ्या॒म् । अ॒पः । आ॒स्ये॑न । आ॒दि॒त्यान् । श्मश्रु॑भि॒रिति॒ श्मश्रु॑ - भिः॒ । उ॒प॒या॒ममित्यु॑प - या॒मम् । अध॑रेण । ओष्ठे॑न । सत् । उत्त॑रे॒णेत्युत् - त॒रे॒ण॒ । अन्त॑रेण । अ॒नू॒का॒शमित्य॑नु - का॒शम् । प्र॒का॒शेनेति॑ प्र - का॒शेन॑ । बाह्य᳚म् । स्त॒न॒यि॒त्नुम् । नि॒र्बा॒धेनेति॑ निः-बा॒धेन॑ । सू॒र्या॒ग्नी इति॑ सूर्य-अ॒ग्नी । चक्षु॑र्भ्या॒मिति॒ चक्षुः॑ - भ्या॒म् । वि॒द्युता॒विति॑ वि - द्युतौ᳚ । क॒नान॑काभ्याम् । अ॒शनि᳚म् । म॒स्तिष्के॑ण । बल᳚म् । म॒ज्जभि॒रिति॑ म॒ज्ज - भिः॒ ।  ।  44 ( 25) 

TS 5.7.13.1  
कू॒र्मान् । श॒फैः । अ॒च्छला॑भिः । क॒पिञ्ज॑लान् । साम॑ । कुष्ठि॑काभिः । ज॒वम् । जङ्घा॑भिः । अ॒ग॒दम् । जानु॑भ्या॒मिति॒ जानु॑-भ्या॒म् । वी॒र्य᳚म् । कु॒हाभ्या᳚म् । भ॒यम् । प्र॒चा॒लाभ्या॒मिति॑ प्र - चा॒लाभ्या᳚म् । गुहा᳚ । उ॒प॒प॒क्षाभ्या॒मित्यु॑प - प॒क्षाभ्या᳚म् । अ॒श्विनौ᳚ । अꣳसा᳚भ्याम् । अदि॑तिम् । शी॒र्ष्णा । निर्.ऋ॑ति॒मिति॒ निः - ऋ॒ति॒म् । निर्जा᳚ल्मके॒नेति॒ निः-जा॒ल्म॒के॒न॒ । शी॒र्ष्णा ।  ।  45 ( 23) 

TS 5.7.14.1  
योक्त्र᳚म् । गृद्ध्रा॑भिः । यु॒गम् । आन॑ते॒नेत्या - न॒ते॒न॒ । चि॒त्तम् । मन्या॑भिः । स॒ङ्क्रो॒शानिति॑ सं - क्रो॒शान् । प्रा॒णैरिति॑ प्र - अ॒नैः । प्र॒का॒शेनेति॑ प्र - का॒शेन॑ । त्वच᳚म् । प॒रा॒का॒शेनेति॑ परा - का॒शेन॑ । अन्त॑राम् । म॒शकान्॑ । केशैः᳚ । इन्द्र᳚म् । स्वप॒सेति॑ सु - अप॑सा । वहे॑न । बृह॒स्पति᳚म् । श॒कु॒नि॒सा॒देनेति॑ शकुनि - सा॒देन॑ । रथ᳚म् । उ॒ष्णिहा॑भिः ।  ।  46 ( 21) 

TS 5.7.15.1  
मि॒त्रावरु॑णा॒विति॑ मि॒त्रा - वरु॑णौ । श्रोणी᳚भ्या॒मिति॒ श्रोणि॑ - भ्या॒म् । इ॒न्द्रा॒ग्नी इती᳚न्द्र - अ॒ग्नी । शि॒ख॒ण्डाभ्या᳚म् । इन्द्रा॒बृह॒स्पती॒ इतीन्द्रा᳚ - बृह॒स्पती᳚ । ऊ॒रुभ्या॒मित्यू॒रु - भ्या॒म् । इन्द्रा॒विष्णू॒ इतीन्द्रा᳚ - विष्णू᳚ । अ॒ष्ठी॒वद्भ्या॒मित्य॑ष्ठी॒वत् - भ्या॒म् । स॒वि॒तार᳚म् । पुच्छे॑न । ग॒न्ध॒र्वान् । शेपे॑न । अ॒फ्स॒रसः॑ । मु॒ष्काभ्या᳚म् । पव॑मानम् । पा॒युना᳚ । प॒वित्र᳚म् । पोत्रा᳚भ्याम् । आ॒क्रम॑ण॒मित्या᳚ - क्रम॑णम् । स्थू॒राभ्या᳚म् । प्र॒ति॒क्रम॑ण॒मिति॑ प्रति - क्रम॑णम् । कुष्ठा᳚भ्याम् ।  ।  47 ( 22) 

TS 5.7.16.1  
इन्द्र॑स्य । क्रो॒डः । अदि॑त्यै । पा॒ज॒स्य᳚म् । दि॒शाम् । ज॒त्रवः॑ । जी॒मूतान्॑ । हृ॒द॒यौ॒प॒शाभ्या॒मिति॑ हृदय - औ॒प॒शाभ्या᳚म् । अ॒न्तरि॑क्षम् । पु॒रि॒तता᳚ । नभः॑ । उ॒द॒र्ये॑ण । इ॒न्द्रा॒णीम् । प्ली॒ह्ना । व॒ल्मीकान्॑ । क्लो॒म्ना । गि॒रीन् । प्ला॒शिभि॒रिति॑ प्ला॒शि-भिः॒ । स॒मु॒द्रम् । उ॒दरे॑ण । वै॒श्वा॒न॒रम् । भस्म॑ना ।  ।  48 ( 22) 

TS 5.7.17.1  
पू॒ष्णः । व॒नि॒ष्ठुः । अ॒न्धा॒हेरित्य॑न्ध-अ॒हेः । स्थू॒र॒गु॒देति॑ स्थूर - गु॒दा । स॒र्पान् । गुदा॑भिः । ऋ॒तून् । पृ॒ष्टीभि॒रिति॑ पृ॒ष्टि - भिः॒ । दिव᳚म् । पृ॒ष्ठेन॑ । वसू॑नाम् । प्र॒थ॒मा । कीक॑सा । रु॒द्राणा᳚म् । द्वि॒तीया᳚ । आ॒दि॒त्याना᳚म् । तृ॒तीया᳚ । अङ्गि॑रसाम् । च॒तु॒र्थी । सा॒द्ध्याना᳚म् । प॒ञ्च॒मी । विश्वे॑षाम् । दे॒वाना᳚म् । ष॒ष्ठी ।  ।  49 ( 24) 

TS 5.7.18.1  
ओजः॑ । ग्री॒वाभिः॑ । निर्.ऋ॑ति॒मिति॒ निः-ऋ॒ति॒म् । अ॒स्थभि॒रित्य॒स्थ-भिः॒ । इन्द्र᳚म् । स्वप॒सेति॑ सु - अप॑सा । वहे॑न । रु॒द्रस्य॑ । वि॒च॒ल इति॑ वि - च॒लः । स्क॒न्धः । अ॒हो॒रा॒त्रयो॒रित्य॑हः - रा॒त्रयोः᳚ । द्वि॒तीयः॑ । अ॒र्द्ध॒मा॒साना॒मित्य॑र्द्ध - मा॒साना᳚म् । तृ॒तीयः॑ । मा॒साम् । च॒तु॒र्थः । ऋ॒तू॒नाम् । प॒ञ्च॒मः । सं॒ॅव॒थ्स॒रस्येति॑ सं - व॒थ्स॒रस्य॑ । ष॒ष्ठः ।  ।  50 ( 20) 

TS 5.7.19.1  
आ॒न॒न्दमित्या᳚ - न॒न्दम् । न॒न्दथु॑ना । काम᳚म् । प्र॒त्या॒साभ्या॒मिति॑ प्रति - आ॒साभ्या᳚म् । भ॒यम् । शि॒ती॒मभ्या॒मिति॑ शिती॒म - भ्या॒म् । प्र॒शिष॒मिति॑ प्र - शिष᳚म् । प्र॒शा॒साभ्या॒मिति॑ प्र - शा॒साभ्या᳚म् । सू॒र्या॒च॒न्द्र॒मसा॒विति॑ सूर्या - च॒न्द्र॒मसौ᳚ । वृक्या᳚भ्याम् । श्या॒म॒श॒ब॒लाविति॑ श्याम - श॒ब॒लौ । मत॑स्नाभ्याम् । व्यु॑ष्टि॒मिति॒ वि-उ॒ष्टि॒म् । रू॒पेण॑ । निम्रु॑क्ति॒मिति॒ नि-म्रु॒क्ति॒म् । अरू॑पेण ।  ।  51 ( 16) 

TS 5.7.20.1  
अहः॑ । माꣳ॒॒सेन॑ । रात्रि᳚म् । पीव॑सा । अ॒पः । यू॒षेण॑ । घृ॒तम् । रसे॑न । श्याम् । वस॑या । दू॒षीका॑भिः । ह्रा॒दुनि᳚म् । अश्रु॑भि॒रित्यश्रु॑ - भिः॒ । पृष्वा᳚म् । दिव᳚म् । रू॒पेण॑ । नक्ष॑त्राणि । प्रति॑रूपे॒णेति॒ प्रति॑ - रू॒पे॒ण॒ । पृ॒थि॒वीम् । चर्म॑णा । छ॒वीम् । छ॒व्या᳚ । उ॒पाकृ॑ता॒येत्यु॑प - आकृ॑ताय । स्वाहा᳚ । आल॑ब्धा॒येत्या - ल॒ब्धा॒य॒ । स्वाहा᳚ । हु॒ताय॑ । स्वाहा᳚ ।  ।  52 ( 28) 

TS 5.7.21.1  
अ॒ग्नेः । प॒क्ष॒तिः । सर॑स्वत्यै । निप॑क्षति॒रिति॒ नि-प॒क्ष॒तिः॒ । सोम॑स्य । तृ॒तीया᳚ । अ॒पाम् । च॒तु॒र्थी । ओष॑धीनाम् । प॒ञ्च॒मी । सं॒ॅव॒थ्स॒रस्येति॑ सं - व॒थ्स॒रस्य॑ । ष॒ष्ठी । म॒रुता᳚म् । स॒प्त॒मी । बृह॒स्पतेः᳚ । अ॒ष्ट॒मी । मि॒त्रस्य॑ । न॒व॒मी । वरु॑णस्य । द॒श॒मी । इन्द्र॑स्य । ए॒का॒द॒शी । विश्वे॑षाम् । दे॒वाना᳚म् । द्वा॒द॒शी । द्यावा॑पृथि॒व्योरिति॒ द्यावा᳚-पृ॒थि॒व्योः । पा॒र्श्वम् । य॒मस्य॑ । पा॒टू॒रः ।  ।  53 ( 29) 

TS 5.7.22.1  
वा॒योः । प॒क्ष॒तिः । सर॑स्वतः । निप॑क्षति॒रिति॒ नि - प॒क्ष॒तिः॒ । च॒न्द्रम॑सः । तृ॒तीया᳚ । नक्ष॑त्राणाम् । च॒तु॒र्थी । स॒वि॒तुः । प॒ञ्च॒मी । रु॒द्रस्य॑ । ष॒ष्ठी । स॒र्पाणा᳚म् । स॒प्त॒मी । अ॒र्य॒म्णः । अ॒ष्ट॒मी । त्वष्टुः॑ । न॒व॒मी । धा॒तुः । द॒श॒मी । इ॒न्द्रा॒ण्याः । ए॒का॒द॒शी । अदि॑त्यै । द्वा॒द॒शी । द्यावा॑पृथि॒व्योरिति॒ द्यावा᳚ - पृ॒थि॒व्योः । पा॒र्श्वम् । य॒म्यै᳚ । पा॒टू॒रः ।  ।  54 ( 28) 

TS 5.7.23.1  
पन्था᳚म् । अ॒नू॒वृग्भ्या॒मित्य॑नू॒वृक् - भ्या॒म् । सन्त॑ति॒मिति॒ सं-त॒ति॒म् । स्ना॒व॒न्या᳚भ्याम् । शुकान्॑ । पि॒त्तेन॑ । ह॒रि॒माण᳚म् । य॒क्ना । हली᳚क्ष्णान् । पा॒प॒वा॒तेनेति॑ पाप - वा॒तेन॑ । कू॒श्मान् । शक॑भि॒रिति॒ शक॑ - भिः॒ । श॒व॒र्तान् । ऊव॑द्ध्येन । शुनः॑ । वि॒शस॑ने॒नेति॑ वि - शस॑नेन । स॒र्पान् । लो॒हि॒त॒ग॒न्धेनेति॑ लोहित - ग॒न्धेन॑ । वयाꣳ॑सि । प॒क्व॒ग॒न्धेनेति॑ पक्व - ग॒न्धेन॑ । पि॒पीलि॑काः । प्र॒शा॒देनेति॑ प्र - शा॒देन॑ ।  ।  55 ( 22) 

TS 5.7.24.1  
क्रमैः᳚ । अतीति॑ । अ॒क्र॒मी॒त् । वा॒जी । विश्वैः᳚ । दे॒वैः । य॒ज्ञियैः᳚ । सं॒ॅवि॒दा॒न इति॑ सं - वि॒दा॒नः ।  । सः । नः॒ । न॒य॒ । सु॒कृ॒तस्येति॑ सु - कृ॒तस्य॑ । लो॒कम् । तस्य॑ । ते॒ । व॒यम् । स्व॒धयेति॑ स्व-धया᳚ । म॒दे॒म॒ ।  ।  56 ( 18) 

TS 5.7.25.1  
द्यौः । ते॒ । पृ॒ष्ठम् । पृ॒थि॒वी । स॒धस्थ॒मिति॑ स॒ध - स्थ॒म् । आ॒त्मा । अ॒न्तरि॑क्षम् । स॒मु॒द्रः । योनिः॑ । सूर्यः॑ । ते॒ । चक्षुः॑ । वातः॑ । प्रा॒ण इति॑ प्र - अ॒नः । च॒न्द्रमाः᳚ । श्रोत्र᳚म् । मासाः᳚ । च॒ । अ॒र्द्ध॒मा॒सा इत्य॑र्द्ध - मा॒साः । च॒ । पर्वा॑णि । ऋ॒तवः॑ । अङ्गा॑नि । सं॒ॅव॒थ्स॒र इति॑ सं - व॒थ्स॒रः । म॒हि॒मा ।  ।  57 ( 25) 

TS 5.7.26.1  
अ॒ग्निः । प॒शुः । आ॒सी॒त् । तेन॑ । अ॒य॒ज॒न्त॒ । सः । ए॒तम् । लो॒कम् । अ॒ज॒य॒त् । यस्मिन्न्॑ । अ॒ग्निः । सः । ते॒ । लो॒कः । तम् । जे॒ष्य॒सि॒ । अथ॑ । अवेति॑ । जि॒घ्र॒ । वा॒युः । प॒शुः । आ॒सी॒त् । तेन॑ । अ॒य॒ज॒न्त॒ । सः । ए॒तम् । लो॒कम् । अ॒ज॒य॒त् । यस्मिन्न्॑ । वा॒युः । सः । ते॒ । लो॒कः । तस्मा᳚त् । त्वा॒ । अ॒न्तः । ए॒ष्या॒मि॒ । यदि॑ । न । अ॒व॒जिघ्र॒सीत्य॑व-जिघ्र॑सि । आ॒दि॒त्यः । प॒शुः । आ॒सी॒त् । तेन॑ । अ॒य॒ज॒न्त॒ । सः । ए॒तम् । लो॒कम् । अ॒ज॒य॒त् । यस्मिन्न्॑ ( ) । आ॒दि॒त्यः । सः । ते॒ । लो॒कः । तम् । जे॒ष्य॒सि॒ । यदि॑ । अ॒व॒जिघ्र॒सीत्य॑व - जिघ्र॑सि ।  ।  58 ( 58) 

</pre>
</body>
</html>

